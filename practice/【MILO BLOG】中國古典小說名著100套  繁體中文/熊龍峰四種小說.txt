熊龍峰四種小說

張生綵鸞燈傳
　　入話
　　致和上國逢佳妹，思厚燕山遇故人。
　　五夜華燈應自好，綺羅叢裡竟懷春。
　　話說東京卞梁，宋天子徽宗放燈買市，十分富盛。
　　且說在京一個貴官公子，姓張名生，年方十八，生得十分聰俊，未娶妻室。因元宵到乾明寺著燈，忽於殿上拾得一紅綃帕子。帕角系一個香囊，細看帕上，有詩一首雲，
　　囊裡真香誰見竊，鮫綃滴血染成紅。
　　慇勤遺下輕綃意，奴與才郎置袖中。
　　生吟諷數次，詩尾後，有細字一行雲，「有情者拾得此帕，不可相忘，請待來年正月十五夜於相籃後門一會，車前有鴛鷲燈是也。」
　　生歎賞久之，乃和其詩曰，
　　濃麝因同瓊體纖，輕綃料比杏花紅。
　　雖然未近來春約，已勝襄王魂夢中。
　　自此之後，生以時挨日，以日挨月，以月挨年，倏忽間烏飛電走，又換新正。將近元宵，思赴去年之約。乃於十四日晚，候於相籃後門，果見車一輛，燈掛只鴛鴦，呵衛甚眾。生驚喜無措，無因問答。乃誦詩一律，或先或後，近車吟詠，雲，
　　何人遺下一紅綃。暗遣吟懷意氣饒。
　　勒馬住時金登脫，椏身親用寶燈挑。
　　輕輕滴滴深深韻，慢慢尋尋緊緊瞧。
　　料想佳人初失去，幾回纖手摸裙腰。
　　車中女子，聞生吟諷，默念昔日遺香囊之事諧矣。遂啟簾窺生，見生容貌皎潔，儀度閑雅，愈覺動情。遂令侍女金花者，通達情款，生亦會意。須臾，香車遠去，已失所在。
　　次夜，生復伺於舊處。俄有青蓋舊車，迤裡而來，更無人從，車前掛只鴛鴦燈。生睹車中非昨夜相遇之女，乃一尼耳。車伕連稱，「送師歸院去。」
　　生遲疑間，見尼轉手而招生，生潛隨之，至乾明寺。老尼迎門，謂曰，「何歸遲也。」
　　尼入院，生隨入小軒，軒中已張燈列宴。尼乃去包絲，則綠發堆雲，脫僧衣而紅裳映月。生女聯坐，老尼侍傍，酒行之後，女曰，「願見去年相約之媒。」
　　生取付女視之，女方笑曰，「京輦人物極多，惟君得之，豈非天賜爾我姻緣耶。」
　　生曰，「當時獲之，亦曾奉和，」因舉其詩。
　　女喜曰，「真我夫也。」於是推生就枕，極盡歡娛。
　　頃而雞鳴四起，女謂生曰，「妾處深閨，祝天求合，得成夫婦。昨日濃歡，今朝離別，從此之後，無復再會。不若以死向君，無忘此情，妾亦感恩地下矣。」
　　生曰，「我非木右，豈肯獨生。」
　　女曰，「君有此情，我之願也。」遂解衣帶共結，與生同懸於梁間。
　　尼急止之曰，「豈可輕生如是乎。你等要成夫婦，但恨無心耳。」
　　生女只只跪拜求計於尼，尼曰，「汝能遠涉江湖，變更姓名於千里之外，可得盡終世之情也。」
　　女與生俯首受計，女遂約生，「今夜三鼓後，可於城北巨柳之下，我當將黃白之資，從君之道。」
　　生曰，「果然否。」
　　女曰，「妾與君性命可捐，何況餘事乎。」
　　女乃告歸，生亦收拾黃白之資一包，如約同於城北柳下，彷彿觀夜分，其女躡步而來，並攜包裡。生女奔宿於通津邸中。次早，僱舟，自卞涉淮，直至蘇州平江，創第而居。兩情好合，諧老百年。正是，
　　意似鴛鴦飛比翼，情同鸞鳳舞和鳴。
　　今日為甚說道段話。卻有個波俏的女娘子也因燈夜遊玩，撞著個狂蕩的小秀才，惹出一場奇奇怪怪的事來。未知久後成得夫婦也不。且聽下同分解。正是，
　　澄初放夜人初會，梅正開時月正圓。
　　且道，那女娘子遇著甚人。那人是越州人氏，姓張只名舜美。年方弱冠，是一個輕俊標緻的秀士，風流未遇的才人。偶因鄉薦來杭，不能中選，遂淹留邸捨中，半年有餘。正逢著上元佳節，舜美不免關閉房門，遊玩則個。　況杭州個熱鬧去處，怎見得杭州好景。柳耆卿有首望海潮詞，單道杭州好處。詞雲，
　　東南形勝，三吳都會，錢唐自古繁華，煙柳畫橋，風簾翠幕，參差十萬人家。雪樹繞堤沙，怒濤卷霜雪，天塹無涯。市列珠璣，戶盈羅綺，競奢華。重湖桑獻清佳。有三秋桂子，十里荷花。絃管弄晴，菱歌泛夜，嬉嬉的釣叟蓮娃。千騎擁高牙，乘時聽蕭鼓，吟賞煙霞。異日圖將好景，歸到鳳池賒。
　　舜美觀看之際，勃然興發。遂占如夢令詞以解懷。雲。
　　明月娟娟篩柳，春色溶溶如酒。今夕試華燈，約伴六橋閒走。回首回首，樓上玉人知否。
　　且誦且行之次，遙見燈影中一個丫環，肩上斜挑一盞綵鸞燈，後面一女手冉冉而來。那女子生得如何。
　　鳳髻鋪雲，蛾眉掃月。一面笑共春光鬥艷，只眸溜與秋水爭明。檀口生風，脆脆甜甜聲遠振，金蓮印月，弓弓小小步來輕。縱使梳裝宮樣，何如標格天成。媚態多端，如妒如慵。嬌滴滴異香數種，非蘭非蕙，軟盈盈得他一些半點，令人萬死千生。假饒心似鐵，相見意如糖。
　　正是，
　　桃源洞裡登仙女，兜率宮中稔色人。
　　這舜美一見了那女子，沉醉頓醒，竦然整冠，湯瓶樣搖擺過來。為甚的做如此模樣。元來調光的人，只在初見之時，就便使個手段，便見分曉。有幾般討探之法，說與郎君聽著。做子弟的牢記在心，勿忘了調光經。怎見調光經法，
　　冷笑佯言，妝癡倚醉。
　　屈身下氣，俯就承迎。
　　陪一面之虛情，做許多之假意。
　　先稱他容貌無只，次答應慇勤第一。
　　常時節將無做有，幾回價送暖偷寒。
　　施恩於未會之前，設計在交關之際。
　　意密緻令相見少，情深番使寄書難。
　　少不得潘驢鄧耍，離不得雪月風花。
　　往往的倉忙多誤事，遭遭為大膽卻成非。
　　久玩狎乘機便稔，初相見撞下方題。
　　得了時尋常看待，不得後老大嗟吁。
　　日日纏望梅止渴，朝朝晃畫餅充飢。　吞了釣，不愁你身子正納降罷，且放個腳兒稀。
　　調光經於中蘊奧，愛女論就裡玄微。決烈婦聞呼即肯，相思病隨手能醫。
　　情當好極，防更變，認不真時，莫強為。錦香囊乃偷之本，繡羅帕乃暗手之書。
　　撇情的中心氾濫，賣乖的外貌威儀。
　　才待相交，情便十分之切，未曾執手，淚先兩道而垂。
　　摟一會，抱一會，溫存軟款，笑一回，耍一回，性格癡迷。
　　點頭會意，咳嗽知心。
　　訕語時，口要緊，刮涎處，臉須皮。
　　以言詞為說客，憑色眼作梯媒。
　　小丫頭易惑，歪老婆難期。
　　緊提蒼，慢調雛，凡宜斟酌，濟其危，憐他困，務盡扶持。
　　入不覷，出不顧，預防物議，擦不羞，詬不答，提防猜疑。
　　赴幽會，多酬使婢，遞消息，厚贐鴻魚。露些子不傳妙用，令兒輩沒世皈依。
　　見人時佯佯不採，沒人處款款言詞。如何他風情慣熟。這舜美是謔浪勤兒。
　　真個是。
　　情多轉面語，妒極定晴看。
　　說那女娘子被舜美撩弄，禁持不住。眼也花了，心也亂了，腿也蘇了，腳也麻了，癡呆了半響，四目相□，面面有情。那女娘子走得緊，舜美也跟得緊，走得慢，也跟得慢，但不能交接一語。不覺又到眾安橋，橋上做賣做買，東來西去的，挨擠不過，過得眾安橋，失卻了女手所在，只得悶悶而回。開了房門，風兒又吹，燈兒又暗，枕兒又寒，被兒又冷，怎生睡得。心裡丟不下那個女娘子，思量再得與他一會也好。你看，世間有這等的癡心漢子，實是好笑。正是，
　　半窗花影模糊月，一段春愁著摸人。
　　舜美甫能夠捱到天明，起來梳裹了，三餐已畢。只見街市上人，又早收拾看燈。舜美身心按捺不下，急忙關閉房門，逕往夜來相遇之處。立了一會，轉了一會，尋了一會，靠了一會，呆了一會，只是等不見那女娘子來。遂調如夢令一詞消遣，雲，
　　燕賞良宵無寐，笑倚東風殘醉。未審那人兒，今夜玩游何地。留意留意，幾度欲歸又滯。
　　吟畢，又等了多時。正爾要回，忽見小鬟挑著綵鸞燈同那女娘子從人叢中挨將出來。那女子瞥見舜美，笑容可掬。況舜美也約摸著有五六分上手，那女娘子逕往鹽橋，進廣福廟中拈香。再拜已畢，轉入後殿。舜美隨於後，那女子偶爾回頭，不覺失笑一聲。舜美呆著老臉，陪笑起來。他兩個挨挨擦擦，前前後後，不復顧忌。
　　那女子回身，自袖中遺下一個同心方勝兒。舜美會意，俯而拾之，就於燈下，折開一看，乃是一幅花箋紙。不看萬事全休，只因看了，直交一個秀才害了一二年鬼病相思，險些送了一條性命。你道花箋上寫的甚麼文字。原來也是個如夢令，詞雲，
　　邂逅相逢如故，引起春心追慕。高掛綵鸞燈，正是兒庭戶。那步那步，千萬來宵垂顧。
　　詞後，復書雲，「妾之敞居十官子巷中，明日父母兄嫂赴江干舅家燈會，十七日方歸。止妾與侍兒小英在家，敢邀仙郎惠然枉駕，少慰鄙懷。妾當焚香掃門迎候翹望，妾素香拜柬。」
　　舜美看了多時，喜出望外。那女娘子已去，及歸，一夜無眠。
　　次早，又是十五日。天晚，舜美乘便赴約，早至其處，不敢造次突入。乃成如夢令一詞，來往歌雲，
　　漏滴銅龍聲折，風送金猊香別。一見綵鸞燈，頓使狂心煩熱。應說應說，昨夜相逢時節。
　　女子聽得歌聲，掀簾而出，果是燈前相見可意人兒。遂迎迓到於房中。吹滅銀燈，解衣就枕。他兩正是曠夫怨女，相見如餓虎逢羊、蒼蠅見血，哪有功夫問名敘禮，且做一般半點兒事，有首《南鄉子》詞單題著交歡趣向，道是：
　　粉汗濕羅衫，為雨為雲事忙。
　　兩隻腳兒肩上擱，難當。
　　顰蹙春山入醉鄉。忒殺太顛狂。
　　口口聲聲叫我郎。舌送丁香嬌欲滴，初嘗。非蜜非糖滋味長。
　　兩個交歡巳罷，舜美弱躬身言曰，「僕乃途路之人，荷承垂盼，以凡遇仙，自思白面書生，愧無纖毫奉報娘子。」
　　那女子撫舜實背曰，「我因愛子胸中錦繡，非圖你囊裡金珠。」
　　舜美稱謝不已，那女子忽然長歎，收淚而言曰，「今日已過，明日父母回家，不得復相聚矣。如之奈何。」
　　兩個沉吟半響，計上心來。女娘子曰，「莫若你我私奔他所，免使兩地永抱相思之苦，未知郎意何如。」
　　舜美大喜曰，「我有遠族，見在鎮江五條街，開個招商客店，可往依焉。」女子應允。
　　是夜，女子收拾了一帕子金珠，也妝做一個男兒打扮，與舜美攜手迤裡而行。將及二鼓，才方行到北關門下。說話因何三四里路，走了許多時光。只為那女子小小一隻腳兒，只好在迴廊緩步，芳徑輕移，亭台繡閣之中，出沒湘裙之下，卻又穿了一隻大靴，交他隊跋長途，登遠道，心中又慌，怎地的拖得動。且又城中人事出城，城外人要入城，兩下不免撤手，前後隨行。出得第二重門，被人一湧，各不相顧，那女子逕出城門，從半塘洪去了。
　　舜美慮他是個婦女，身體柔弱，挨孫擠不出去，還在城裡不見得。急回身尋問把門軍士，軍士說道，「適才有個少年秀士尋問同輩，回未半里多地。」
　　舜美自思，「一條路往錢唐門，一條路往師姑橋，一條路往褚家堂，三四條叉路，往那一路好。躊躇半響，只得依舊路趕去，至十官子巷，那女子家中，門已閉了，悄無人聲。急急回至北關門，門又關了。整整尋了一夜，巴到天明，挨門而出。至新馬頭，見一夥人圍得緊緊的，看一隻繡鞋兒。舜美認得是女子脫下之鞋，不敢開聲。眾雲，「不知何人家女孩兒。為何事來，溺水而死，遺鞋在此。」
　　舜美聽罷，驚得渾身冷汗，復到城中探信，滿城人喧嚷，皆說，「十官巷內劉家女子被人拐去。」又說，「投水死了，隨處做公的緝訪。」這舜美自囚受了一晝夜辛苦，不曾吃些飯食，況又痛傷那女子，死於非命。回至店中，一臥不起，寒熱交作，病勢沉重將危。正是，
　　相思相見知何日。多病多愁損少年。
　　且不說舜美臥病在床，劫說那女子自北關門失散了舜美，從二更直走到五更，方至新馬頭。自念，「舜美好計，必先走往鎮江去了。」遂暗暗地脫下一隻繡花鞋在地，那女娘子惟恐家中有人追趕，故托此相示，以絕父母之念。
　　那女娘子乘天未明，賃舟沿流而去。數日之間，雖水火之事，亦自謹慎。稍人亦不知其為女人也。比至鎮江，打發舟錢登岸，隨路物色，訪張舜美親族，又忘其姓名居址。問來問去，看看日落山腰，又無宿處。偶至江亭，少憩之次，此時乃是正月二十二日。況是月出較遲，是夜夜色蒼然，漁燈隱映，不能辨認咫尺。
　　那女子自思「為他拋離鄉井，父母兄弟，又無消息，不若從浣紗女游於江中。」哭了多時，只恨那人不知妾之死所，不覺半夜光景，亭隙中射下月光來。途移步憑欄，四顧澄江，渺茫千里。正是，
　　一江流水三更月，兩岸青山六代都。
　　那女子鳴鳴咽咽，自言自語在那裡說，不覺亭角暗中走出一個尼師，向前問曰，「人耶。鬼耶。何自苦如此。」
　　女子聽罷，答曰，「荷承垂問，敢不實告。妾乃浙江人也。因隨良人之任，前往新豐。卻不思慢藏誨盜，稍手因瞰良人囊金妾貌，輒起不仁之心。良人婢僕，皆被殺害，獨留妾一身。稍子欲淫污妾，妾以死誓奔而不能。次日稍子飲酒大醉，妾遂著先夫衣冠，脫身奔逃。不意延路抵此。」那女子難以私奔告，假托此一段說話。
　　尼師聞之，愀然曰，「設非昨日渡江歸遲入亭，今日何能與娘子相遇。真是個大功果。娘子肯從我否。」
　　女子曰，「妾身回視家鄉，千山萬水。得蒙提挈，乃再生之賜。」
　　尼師曰，「出家人以慈悲方便為本，此分內事，不必慮也。」
　　女子拜謝，天明隨至大慈庵，屏去俗衣，束髮簪冠，獨處一室。諸品經咒，目過輒能成誦。旦夕參禮神佛，拜告白衣大士，並持大士經文，哀求再會，尼師見其貞順，自謂得人，不在話下。
　　再說舜美在那店中，延醫調治，日漸平復。家中父母令回去，瞬息又是上元燈夕。舜美追思去年之事，仍去十官手巷中一看。可憐景物依然，只是少個人在目前。悶悶歸房，因誦秦學士。所作生查子，詞雲，
　　去年元夜時，花市燈如晝。月在柳梢頭，人約黃昏後。
　　今年元夜時，月與燈依舊。不見去年人，淚濕春杉袖。
　　舜美無情無緒，灑淚而歸。慚愧物是人非，悵然絕望，誓終身而不娶，盡一世以弧眠，惟務溫習經史，無復燕遊花柳。
　　已而流光如箭，又逢大比。舜美得中首選解元，赴鹿鳴宴罷，馳書歸報父母，親友賀者填門。數日後，將帶琴劍書箱，上京應試。一路風行路宿，舟次鎮江江口。將欲渡江，忽狂風大作，移舟傍岸，少待風息。其風數日不止，只得停泊在彼。
　　且說那女子在大慈庵中，荏苒首尾三載。是夜忽夢白衣大土報雲，「爾夫明日來也。」恍然驚覺，汗流如雨。自思，「平素未嘗如此，真是奇怪。」不言與師。
　　再說舜美等了一日，又是一日，心中好生不快。遂散步獨行，沿江閒看。行至一鬆竹林中，中有小庵，題曰大慈之庵。庵中極大，清雅可愛。趨身入內，庵主出迎，拉至中堂供茶。那女子天使其然，向窗楞中一看，嚇得目睜口呆，宛如酒醒夢覺。
　　尼師忽入換茶，女子乃其道厥由。師尼出問曰，「相公莫非越州張秀才乎。」
　　舜美駭然曰，「不宵與師，素昧平生，何緣垂識。」
　　師尼又問曰。「曾娶妻否。」
　　舜美簌簌淚下，乃應曰，「曾有妻劉氏素香，因三載前元宵夜，觀燈失去，未知存亡下落。今生雖不才，得中解元，便到京得進士，終身亦誓不再娶也。」
　　師遂呼女子出見，兩個抱頭慟哭多時，收淚而言曰，「不意今生再得相見。」
　　悲喜交集，拜謝老尼。乃沐浴更衣，詣大士前，焚香百拜。次以白金百兩，段絹二端，奉師尼為壽。兩個相別，渡江到舟。二人缺月重圓，斷弦再讀，大喜不勝。
　　一路至京，連科進士，除授福建興化府莆田縣尹，謝恩回鄉。　路經鎮江，二人覆訪大慈庵，贈尼金一笏。回至杭州，逕報十官子巷劉家，其家不知何由。少然車馬臨門，拜於庭下，父母兄嫂見之大驚，悲喜交集。父母道，「因元宵失卻我兒，聞知投水身死，我們苦得死而復生。不意今日缺月重圓，又得相會。況得此佳婿，劉門幸也。」乃大排筵會，作賀數日，令小英隨去。
　　二人別了丈人丈母，到家見了父母。舜美告知前事，令妻出拜公姑。生父母大喜過望，作宴慶賀。不數日，同妻別父母上任去訖。久後舜美得生二子，前程遠大，不負了半世鍾情。正所謂，
　　間別三年死復生，潤州城下念多情。
　　今宵燃燭頻頻照，笑眼相看分外明。
　　話本說徹，權作散場。
　　　終

蘇長公章台柳傳
　　入話
　　春城無處不飛花，寒食東風御柳斜。
　　日暮漢宮傳蠟燭，輕煙散入五侯家。
　　大宋真宗朝有臨安府太守，姓蘇名軾，字子瞻，道號東坡居士，人皆稱眉山老叟。前任翰林學士，後升端明殿大學士。此人文章冠世，下筆珠璣。為因口舌鯁直，多有傷人，惡了當朝宰相王荊公，被他尋件風流罪過，把蘇學士貶去黃州安置。時人說蘇東坡風雪貶黃州。
　　後哲宗登基，復取回朝，除做臨安太守，在任詞清訟簡，每日僉書公座，並無事務發落，卻去西湖之上，造一所書院。門栽楊柳，圃種花木。但遇閒暇，去書院中，吟詩作賦，清閒灑落。至今西湖號為西東楊柳院，和靖老梅軒，古跡猶存。
　　時遇暮春天道，後園牡丹花開。那著園的園公，報與東坡知道，「牡丹花正開，請相公遊玩。　」東被聞言。分付左右，「安排筵席，在四望亭上賞玩。不要請別人，汝可去請靈隱寺佛印長老來。此僧與我至交，我前任翰林院學士，他住持大相國寺，每日與我聯詩酌酒。不想我貶黃州，此僧退了大相國寺，又去住甘露寺，又與我相交。今除在此做太守，他又退了甘露寺，來此住持靈隱寺，又與我交。多感他德，今令人可速請佛印長老來共賞牡丹酌酒。」
　　左右安排筵席已了，遂請佛印長老來。只見那書院中綠窗朱戶，小小亭軒，內排筵席。遂喚一妓者歌唱。此女生得有沉魚落雁之容，閉月羞花之貌。體態妖嬈，精神清爽，當筵只應清唱。唱罷，佛印問東坡曰，「此妓者，何人也。」
　　東坡曰，「此妓是西湖上有座酒樓唱的，喚做章台柳。那女子能文章，好歌唱，每日只是怨恨落在風塵裡。今日著他唱奉長老飲酒。」佛印大喜。東坡問章台柳道，「聞知汝能文章，怨落在風塵裡。汝果有此意乎。我今日出個題目與你做一篇，若做得好，納了花冠褙子，便與你從良嫁人去。敢是我就娶了你」
　　那女子聞言，乃上前深深地道個萬福道，「妾果有此意，若得相公如此，山海之恩不忘。」東坡曰，「你既有此心，便將你「柳」為題，要見從良娶你的意思，或詩或詞，從速做來。只不要見「柳」字。」那女子將起筆作一詞來，乃是沁園春，
　　弱質嬌姿，黛眉星眼，畫工怎描。自章台分散，隋堤別後，近臨緣水，遠映紅姿蓼。半占官街，半侵私道，長被狂風取次搖。當今桃腮杏臉難比好妖嬈，春朝曉露才消。暗隱黃鸝深處嬌，千絲萬縷零零風拂水，隨風隨雨，晴雪飄飄，欲告東君移歸庭院，獨對高堂舞細腰。從今後，無人折損柔條。
　　作罷，呈上東城相公。東坡與佛印二人看了，言道，「不枉了這女子，如此聰明。」長老又道，「相公，這女手既有如此之才，向不作一首詩贈他。」東坡道，「我先作一首，煩長老亦作一首詩贈他。」東坡詩雲，
　　章台楊柳不禁風，慮恐風吹西復東。
　　且與移來庭院內，免教攀折路岐中。
　　長老詩雲，
　　帶煙和雨幾多標，惹恨牽愁萬種嬌。
　　欲識章台楊柳態，請君先看柳眉腰。
　　長老作詩罷，遞與東坡。東坡曰，「絕妙好詞。」叫左右交與那女子，女子深深謝了東坡，供筵唱畢，酒闌席散，女子納還花冠褙子回家。揭去簾兒，閉了門在家裡專候太守來娶他。不想東坡是醉中之言，那裡記得去他。
　　卻說那章台柳在家專候了一年，不見來娶，只得尋個媒人，嫁與一個丹青大夫，姓李名從善去了。
　　又過一年，忽一日，東坡相公的妹夫，學士秦少游來臨安訪東坡。東坡留待午膳，與他在楊柳院中飲酒，不想風吹一片柳葉，落在酒杯裡。那東坡猛然感上心來，記得「前年有一個妓女章台柳，我曾許去娶。不料一向失忘了，如今不知那女子在也不在。」隨即寫下一簡帖，令左右尋問那女子消息。分付道，「若尋見他，就將我這簡兒與他，叫他快來。」
　　左右奉命去尋，偶然問著，他嫁了丹青大夫李從善。遂一逕到李家遞那簡此兒與他，章台柳見是臨安府太守差人，遂折開看時，卻是一首詩。詩雲，
　　章台柳，章台柳，昔日青青今在否。
　　縱使柔條似舊垂，多應折在他人手。
　　章台柳看罷，乃與左右說道，「多多拜上相公，妾奉命守了一年以上，不見來娶，如今已嫁了丹青大夫了。」
　　左右聞此言，即便回府稟覆東坡道，「章台柳已嫁了一個丹青大夫，姓李名從善。」
　　東坡道，「是我負了他，他今已嫁了丹青大夫，汝等就將一幅紙與他丈夫李從善，叫他畫一枝楊柳來與我。」左右領了言語，去著李從善畫了一枝楊柳圖回來，遞與東披相公。東坡乃題詩一首在上，詩曰，
　　翠柳依依在路傍，不堪時暫被炎光。
　　終身難斷風狂性，無分遷移到畫堂。
　　東坡題罷，叫左右，「送將去，不要與李從善看。只將此畫付與章台柳看。」左右遵命將去遞與那婦人，那婦人看見畫上有詩四句，況又畫他本名，看了一回，亦將筆來也題四句於畫上，令左右速帶回與東坡看。詩曰，
　　昔日章台舞細腰，行人任便折枝條。
　　而今已落丹青手，一任風吹不動搖。
　　左右辭了嫁人，回到府中，將畫遞與東坡。東坡看了，口稱，「難得，難得。」將來掛在書院中，安排筵席，請到佛印長老，龍井寺辨才長老，智果寺南軒長老並學士秦少游，一同飲宴。酒至數巡，將那婦人的詩詞與眾人看，盡稱，「難得，累好奇才。」
　　東坡曰，「欲求列位珠玉一首在上以紀之，可乎。」只見佛印長老道，「小僧先占一詞在上。」詞雲，
　　記到去年時節，春色湖光晴徹。楊柳綠依依，因甚行人折。聽說聽說，已屬他人風月。
　　辨才長老雲，「老僧也作一詞。」詞雲，
　　春色湖光如練，楊柳依稀拂面。楊柳已離栽，向別家庭院。哀怨哀怨，欲見無由得見。
　　南軒長老雲，「老僧亦作一詞。」詞雲，
　　柳眼笑窺人送，裊娜舞腰纖弄。那更柳眉效蹙，三件皆出眾。尊重尊重，已作一場春夢。
　　秦少游曰，「小子也作一詞。」詞雲，
　　傳與東坡尊舅，欲作欄杆護佑。心性慢些兒，先著他人機勾。虛謬虛謬，這段姻緣生受。
　　東坡曰，「我亦作詩一首在上。」詩曰，
　　楊柳因風不自然，分明對面沒姻緣。
　　如今落在丹青手，留與詩人作話傳。
　　詩罷，眾人大笑，盡醉而散。
　　至今風月江湖上，千古漁樵作話傳。
　　　終

馮伯玉風月相思小說
　　入話
　　深院鶯花春晝長，風前月下倍淒涼。
　　只因忘卻當年約，空把朱弦寫斷腸。
　　洪武元年春，有馮琛者，字伯玉，故成都府朝陽門興慶坊人也。父溫，為元先鋒都督，生琛於金陵，時元至元六年庚戌歲也。幼失怙恃，伊舅氏育養。至聰角穎悟聰明，詞章翰墨，舉世罕有。少長，鹹羨譽之。
　　未幾，南北盜賊興起。生奔走流離，浪跡江湖。至臨安時，直殿將軍趙或，見而異之。或無子，得生甚喜，生事之如親父焉。
　　或有女，名雲瓊，幼喪母，或命庶母劉氏育之。年至十三，同生延師教之。生加恭敬，待之如親妹，而瓊待生，亦如親兄。
　　一日生憂思干戈不寧，惻然有感。遂賦一詩，以呈師，雲，
　　兩虎爭雄勢不休，回頭何處是神州。
　　一朝鼙鼓喧天動，萬里鏖埃匝地浮。
　　白日豺狼當道路，黃昏烽火起邊樓。
　　何時南北干戈息。重睹君王奮冕旒。
　　師誦畢，持以示或，曰，「此子有大志，非常之才也。」或大喜。將二載，劉氏以雲瓊年長可笄，遂令入閨閣，習女工。
　　一日，生在書館獨坐，見春光明媚，蜂蝶交飛，不覺惆悵，吟一絕，雲，
　　桃花如錦草如茵，妝點園林無限春。
　　蜂蝶紛飛緣底事。東君應念斷腸人。
　　生吟畢，雲瓊在書館後遊玩，聽其吟詩有惆悵之意，悒悒不樂。
　　越數日，百和亭牡丹盛開，琛往觀之，瓊亦在彼，遂同玩賞。瓊問曰，「「東君應念斷腸人」，為誰作也。」生笑而不答，復將牡丹花題詩一首，詩雲，
　　嬌姿艷質解傾城，似語還休意未成。
　　一點芳心誰共訴。千重密葉苦相屏。
　　君主笑處天香滿，妃子觀時國色盈。
　　何事倚欄同一賞。恨無杯酒邑芳英。
　　瓊見詩，知生意有屬於己，乃一笑，歎息而去，回顧再三。
　　生自此之後，見其姿容秀麗，心忽忽不能自持。瓊亦無心針指，時出遊戲消遣，見蜂蝶燕鶯，景物繁華，賦詩一首。詩雲，
　　春色平分二月時，弓鞋款款步蓮池。
　　九迴腸斷無由訴，一點芳心不自持。
　　灼灼奇花皆粉蝶，陰陰古木囀黃鸝。
　　曉來悶對妝台立，巧畫蛾眉為阿誰。
　　瓊有侍女韶華，頗巧慧，能謳，時見瓊長吁短歎，設其意而不敢問。
　　一日，偶過書館。生語之曰，「我萬里無家，四海一身，與我結為兄妹，何如。」韶華曰，「賤妾卑微，何敢上攀君子。」生曰，「何害。」二人拜為兄珠。自此之後，與生往來甚密。
　　一日，生問曰，「連日不見瓊娘子，固無恙乎。」答曰，「娘子近日，偶疾如瘧，神思不寧。倚床作望江南詞一闋。」生曰，「願聞。」韶華雲，
　　香閨內，空自想佳期。獨步花陰情緒亂，慢將珠淚兩行垂，勝會在何時。懨懨病，此夕最難持。一片芳心無托處，荼寮架上月遲遲，惆悵有誰知。
　　韶華別去，生知瓊屬意於己，潸然下淚。
　　次日，與趙公會宴，瓊侍父側。雖然眉目往來，不能通一言語為憾。生歸室，見寶鴨香消，銀台燭暗，愁懷萬斛，展轉至曉。乃吟一律，雲，
　　暗思昨日可憐宵，得見佳人粉黛嬌。
　　銀海曉含珠淚濕，金蓮微動玉鉤搖。
　　謝鯤徒折機邊齒，弄玉空吹月下簫。
　　一笑傾城殊絕代，寧教不瘦沈郎腰。
　　一日，生語韶華曰，「我有手書一緘，煩汝送瓊，幸勿沉滯。」韶華乃潛納於鏡奩。次早，瓊流妝見書，視之，乃滿庭芳詞一首。詞雲，
　　蟬鬢拖雲，蛾眉掃月，天生麗質難描。樽前席上，百媚千嬌。一點芳心初動，五更清興偏饒。訴衷腸不盡，虛度好良宵。秦樓明月夜，餘音裊裊，吹徹鸞簫。閒敲棋子，愈覺無聊。何時識得東風面，堪成鳳友鸞交。憑鴻雁，潛通尺素，盻殺董妖嬈。
　　詞後，復吟一絕，
　　每同玉步踏芳塵，曾見妝台點絳唇。
　　春色慢隨桃杏去，天台誰為款劉晨。
　　瓊讀畢，怒費韶華曰，「汝怎敢傳消遞息。我與夫人說知。」
　　韶華悲泣哀告，瓊意稍解。乃曰，「舍人何以知我病，而送藥方與我。當以實對。」
　　韶華曰，「昨者舍人與妾言曰，「我四海無親，欲與結為兄妹。」當時妾惶愧不敢當，復問，「娘子無恙。」
　　妾曰，「因病，稍安。」妾讀娘子望江南詞，舍人不覺淚下。至晚，以書令妾轉達。」
　　瓊曰，「我雖未癒，不服此藥，不可辜其美意，我今回一緘去謝之。」
　　韶華候瓊作書畢，持以詣生室。生見韶華來，甚喜。展視之，乃和滿庭芳詞雲，
　　短短金針。纖纖玉手，閒將繡帶輕描。描鸞刺鳳，想像剔還挑。不覺黃昏又到，誰知玉減香消。鴛鴦被，尋思展轉，倏忽至中宵。陽台魂夢杳，綵鸞歸去，辜負文簫。算人生幾，行樂陶陶。何日相逢一面，樽前唱徹紅綃。知此時芳心動也，愁殺蓋寬饒。
　　復吟一絕雲，
　　丰姿絕代更青春，妾意拳拳在汝身。
　　明月一輪花滿地，肯容香露濕湘裙。
　　生視畢，不覺失魂喪志，莫知身之所在。
　　韶華歸以復瓊，具道生之喜不自勝。瓊曰，「彼特以我病癒，兄妹之情，喜之。」
　　當時，韶華頗疑之，退而歎曰，「人生莫作妾婢身，城門失火池魚殃。日後必貽禍於我矣。」自此非堂前有命，不出於外。瓊雖意念，不得會生，而生亦以不見雲瓊，相思憔悴，飲食減少。夫人劉氏，時加寬慰以「休思鄉里」。生但俯首而已。
　　一日，夫人與侍女數人於後花園迎風亭上，觀賞荷花。瓊推疾不出，夫人去後，瓊潛至生室，謂生曰，「兄有何恙。」
　　生淚下，不能答。瓊曰，「兄何苦如此。萬事豈由人乎。「賢賢易色」，古聖所戒。」
　　生曰，「鑽穴踰牆，鼓琴折齒，妹獨不知。」
　　言語未盡，侍女報曰，「夫人至矣。」
　　瓊曰，「且與告別，情話難罄。翌日牛女佳期，妾當陳瓜果，與君登樓乞巧，以占靈配。」生喜諾。
　　至期，生欲赴約。劉氏命瓊在堂行酒，亦召生預宴。兩目相視，愁思盆深，宴畢歸館，生不勝襖恨，仰見輕雲翳月，乍明乍滅。織女牽牛，黯淡莫辨。忽聽樵樓鼓已三擊矣。乃吟一絕，
　　幾度如梳上碧空，缺多圓少古今同。
　　正期得見嫦娥面，又被癡雲半掩籠。
　　次日，生於堂側見瓊，以此示之。瓊亦口古絕句答生雲，
　　停杯對月問蟾蜍，獨宿嫦娥似妾無。
　　今日逢君言未盡，令人長恨命多孤。
　　瓊自後作事，悶悶不已。女工針指，略不拈弄。患病數日，家人驚惶，乃白夫人。夫人即喚韶華曰，「汝知娘子之病，怎生起來。」
　　韶華不敢答應，夫人再三逼之。韶華只得言，「娘子自與馮官人相見之後，至今三好兩怯。」
　　夫人即語公曰，「妾聞，「男冠而有室，女笄而有家。」今瓊年二十，閨房之事，想已知之。且居門下有年矣，而瓊豈無思念之心。妾視動靜之間，俱有不足之意。不如早命納琛為婿，庶免彰人之耳目。」
　　或大怒，不悅，尋思良久曰，「依汝也罷。」韶華急走告瓊，瓊喜，令韶華報生，生踴躍鼓舞，賦詩一首，以自賀。詩雲，
　　昨日窗前閱簡編，銀缸只結並頭蓮。
　　當時以此非容易，今日方知豈偶然。
　　紅葉溝中傳密意，赤繩月下結良緣。　從前多少心頭事，盡付東流水一川。
　　翌日，公令人探生。生曰，「投托門下，多蒙厚恩，敢效結草之意。既蒙有命，安敢不從。」人以生言告公。越十餘日，公命媒行聘為婿於公室。至期，屏開孔雀，褥隱芙蓉，花燭熒煌，管絃歌沸。生與瓊拜於堂，一如神仙歸洞府。賓客歎其郎才女貌，世開罕有。
　　至筵席散，生偕入洞房，見其象床瑤席，鳳枕鴛衾，樂諧琴瑟。生語瓊曰，「昔日慕子之心，每於花前月下，撫景傷懷。今日至此，豈非天假良緣耶。」
　　瓊曰，「遇君之後，行無定蹤，寢不貼席。今也，天隨人願，獲侍巾櫛。但願君子始終如一，則萬幸矣。」瓊擬蜂情蝶意詞雲，
　　翠荷花裡鴛鴛浴，碧桃枝上流鶯宿。花爛枝尚柔，俄驚一夜秋。百歲共諧和，相看奈汝何。
　　生亦口占減字木蘭花詞一首雲，
　　調雲弄雨，迤裡羅幃同笑語，春透花枝，一日偎倚十二時。相憐相愛，還了平生憔悴債。魚水歡情，剪下青絲結誓盟。
　　越月餘，公被召，促裝赴京，囑生家事而別。又三月，公奏曰，「臣老，不能用也。有婿馮琛，素懷異才。臣薦為國，非私也。」上大悅，遣使召生。
　　生謂瓊曰，「蒙旨徵召，暫爾相別。」
　　瓊曰，「相會未幾而遽別，奈何。奈何。妾聞金陵勝地，歌樓翠館，不可留戀。」
　　生曰，「噫。卿誤也。我心猶如冰玉，後當自知。」即促裝啟行。
　　瓊令韶華備酒餚，餞於郊外。瓊握生手，相視大慟，生亦嗚咽。瓊曰，「君今棄妾，妾無負於君。」
　　生曰，「我與子，豈一朝一夕之緣分。今日之行，出於無奈，卿有是言，殆以我為陌路人耶。」
　　瓊曰，「君無二心，妾何以報。」口佔二絕以贈生。
　　其一
　　魚水歡娛未一秋，臨岐分袂更綢繆。
　　訴君不盡衷腸事，惟有潸潸淚流。
　　其二
　　香閨繡嫫恨悠悠，一片離情不自由。
　　爭奈君心似流水，滔滔去不能留。
　　生作律詩一首以答。詩雲，
　　懶上雕鞍悶不勝，此心如醉為多情。
　　空垂眼底千行淚，難阻天涯萬里程。
　　最苦淒涼馮伯玉，可憐憔悴趙雲瓊。
　　男兒且學四方志，鐵右心腸作廣平。
　　瓊情不已，又作茶瓶詞雲，
　　憶昔當時相會，共結百年姻配。枕前盟誓如山海，此意千金難買。恩和愛，知何在。情默默，有誰揪采。妾心未改君先改，奈好事多成敗。
　　詞畢，慟哭不捨。生扶瓊至家，囑韶華勸慰。次早，不令瓊知而去。
　　瓊晚見日界窗痕，風鳴紙隙，舉目無親，作臨江仙詞一闋。
　　明窗紙隙風如箭，幾多心事難忘。荼寮架下見行藏，交加只粉蝶，交頸兩鴛鴦。豈知今日成拋棄。庭贏減玉消香。誰訴與衷腸。行雪空縹渺，恨殺楚襄王。
　　生行後，不覺踰旬，未嘗不思瓊也。見京畿將近，偶成一律。
　　冉冉時光日似梭，相思無計欲如何。
　　五雲縹渺皇畿近，萬里迢遙客恨多。
　　愁望銀河看織女，魂飛閬苑問仙蛾。
　　金陵謾說花如錦，一點芳心誓匪他。
　　生行至京，朝於奉天殿。上甚愛其才，即日除為起居郎。
　　一日出朝，因便人作書以寄雲瓊，
　　馮琛端肅書奉
　　雲瓊娘子妝前，拜違淑範，已經月餘。思仰香閨，夢寢行坐，未嘗離於左右。邇來未審興居何似。琛至京，蒙授起居郎。誰料菲才，幸際風雪之會，得依日月之光。偶囚風便，封緘以寄眷戀之私雲。
　　瓊得書，一喜一悲。賀者填門，而瓊悲號不已，劉夫人命具杯酌，絃歌寬慰。瓊編駐馬聽，令韶華謳之，聞者莫不淒惋。
　　自茲愈無聊賴，鸞狐鳳只，竹瘦梅臞。面似梨花帶雨，眉如楊柳含煙。風涼月冷，形只影單，賦詩一律，
　　夜深獨坐對殘燈，默默懷人百感增。
　　愁腸百結如絲亂，珠淚千行似雨傾。
　　月照紗窗光皎皎，風搖鐵馬響鈴鈴。
　　總籍夫人寬慰我，金尊漫有酒如澠。
　　侍女素蛾善言語，一日，謂瓊曰，「妾聞西湖鴛鴦失侶，相思而死，何謂也。」瓊曰，「汝戲乎。」曰，「既知，何不自想。」瓊曰，「汝不聞李白詩雲，
　　錦水連天碧，蕩漾只鴛鴦。
　　甘同一處死，不忍兩分張。」
　　素娥曰，「誰無夫婦，如賓似友。至於離合，故不可測。關雎之詩，「樂雖盛，而不失其正，憂雖深，而不害於和。」是以傳之於經。娘子朝夕哭泣，過於哀愁，倘致不虞，將如之何。望以身命為重。」瓊意稍解，然恐生心有戀，不能無疑焉。乃作古風一章，以自慰。
　　憶昔與君相拜別，三月鵑聲哀夜月。
　　鴛鴦帳裡綵鸞孤，惆悵良人音信絕。
　　妾心如水水復深，妾淚如珠珠濺血。
　　深院無人春晝長，幾回獨把湘簾揭。
　　湘簾揭起飛只燕，燕燕差池相眷戀。
　　令人感動心益悲，欲寄征鴻風不便。
　　文君空有白頭吟，婕好謾賦齋紈扇。
　　君心若與我心同，妾亦於君復何怨。
　　瓊作雖非怨悔，然相思之心殊切，撫景興懷，時無休歇。佇見，征鴻北去，烏鵲南飛，寒蛩在壁，秋水連天，桐風颯颯，桂月娟娟，香殘燭暗，枕冷衾寒。斯時也，空閨寂寂，人各一天，經年累月，有誰見憐。作滿庭芳一闋，
　　皓月娟娟，清燈灼灼。回身轉過西廂，可人才子，流落在他鄉。　只望團圓到底，誰知反屬參商。君知否。星橋別後，一日九迴腸。相思無盡極，慘雲愁雨，減玉消香。幾回夢裡，與子飛揚。尤記山盟海誓，地久天長。春已老，桃花無主，何日遇劉郎。
　　題畢，謂韶華曰，「古之女亦有如我者乎。」答曰，「有之，如王媯之喪身，姜女之死節，皆如此也。然悲歡離合，亦自方有之。若不目惜其身，至於隕絕，亦何益也。」瓊曰，「汝言雖善，但恨，與生會合夫久，遽成離別，恐作王魁負桂英也。」因而作歌一首，
　　黃昏漸近兮，白日頹西。
　　對景思人兮，我心空悲。
　　雲歸岫兮去遠，霞映水兮呈輝。
　　倏天光兮黯淡，月初出兮星稀。
　　歎南飛兮烏鵲，繞樹枝兮無依。
　　久憑欄兮徒倚，追往事兮嗟吁。
　　香消兮玉減，花落兮色衰。
　　陟高庭兮眺望，仍凝思兮遲遲。
　　霜凋殘兮落葉，雨滴損兮花枝。
　　花委謝兮寂寂，葉辭柯兮淒淒。
　　恨關山兮路遠，極目望兮天涯。
　　自勉強兮假寢，風颯颯兮吹衣。
　　奈好夢兮杳渺，忽驚覺兮鄰雞。
　　傍妝台兮抑鬱，臨寶鏡兮慘淒。
　　雲鬢妻鬟兮，為誰梳洗。蘭心蕙質兮，空自昏迷。
　　睹只飛兮粉蝶，聽百囀兮黃鸝。何人生兮不若。
　　嗟物類兮如斯。愧年少兮多別離，望美人兮躊躇。
　　韶華觀其吟，亦掩淚，謂瓊曰，「恐生有富易妻而貴易交之意，莫若令人繼書與馮生，察其起居動靜，可知矣。胡乃孤眼獨宿，行吁坐歎，而自苦若此也。」
　　瓊曰，「然，自生別後，有詩十餘首，錄之寄贈，以見我之心耳。」即日遣家童繼書抵京。
　　生得書，喜不可言。展視之，皆瓊佳制也。
　　其一
　　淚雨潸潸灑滿衣，各愁強賦斷腸詩。
　　白從昔日相分手，直至今朝懶畫眉。
　　東閣尚懷揮翰墨，西園猶想折花枝。
　　自君一去無消息，獨對青銅怨別離。
　　其二
　　景物鮮妍在上林，水山玉樹占朝陰。
　　鳴蟬樹底愁人巧，蟠蟀階前動客心。
　　泣別最嫌金魄冷，悲離不勝綵衣砧。
　　夢魂幾度瀟湘水，空惹斑斑淚雨淋。
　　其三
　　曉來妝罷不勝悲，獨對鸞釵懶畫眉。
　　魂迷遊蜂身似借，腸牽飛絮意如癡。
　　淚血幾從心內落，臉香半褪手還支。
　　相思相見如何日。最苦樵樓漏滴遲。
　　其四
　　別時記得共芳樽，今日猶余萬種恩。
　　繡妒鴛鴦閒白晝，書空魚鳥盼黃昏。
　　一番對月一成夢，幾度臨風幾斷魂。
　　挑盡殘燈淒切處，薄衾香冷倩誰溫。
　　其五
　　曉來睡起思重重，襖恨無人笑語同。
　　心似游絲牽恨短，意如流水惹情恫。
　　當年還道春如錦，今日須知色是空。
　　回首雕闌真寂寞，開愁千里付孤鴻。
　　其六
　　閒事縈心不得眼，玉人一別已經年。
　　新詩蔑裂慚吟雪，舊事淒涼怕問天。
　　錦帳生寒愁蟠蟀，鴛衾弧零怕啼鵑。
　　夢迴神繞金陵路，安得鸞膠續斷弦。
　　其七
　　空庭草色入簾青，無奈分飛兩鶺鴒。
　　鳳髻亂盤渾似懶，蛾眉淡掃不成形。
　　夢中相合非真境，帳裡弧眠怎得寧。
　　起傍花陰強排遣，枝頭社宇又難聽。
　　其八
　　憑闌無語怨東風，愁遇春歸恨轉濃。
　　一枕鴛鴦魂夢杳，半窗花月影陰重。
　　佩聲細巧千般懶，粉面清消萬事慵。
　　紙短語長題不盡，慇勤寄收早相逢。
　　其九
　　花開深處有啼鶯，聽得聲聲怨別輕。
　　翠葉慵簪歌綠鬢，綵裳倦整輟紅箏。
　　紛紛柳絮隨風舞，朵朵葵英向日傾。
　　無限幽懷羞自語，可憐無主趙雲瓊。
　　其十
　　無端鎮日鎖只蛾，縷縷愁來似疊波。
　　閒數落花消積恨，坐牽蕉葉馘情魔。
　　堪嗟好事成還敗，深憾佳期別更多。
　　拂鬢自憐猶自歎，馮生負我奈之何。
　　生覽畢，感念倍增，即遣家童往迎雲瓊，亦作詩一首。詩雲，
　　夢魂幾度到河陽，執手淒淒訴斷腸。
　　最苦冰弦操別調，深悲玉女整離裝。
　　睡去牽衣真得意，醒來分袂獨淒惶。
　　已知閃得成愁也，早駕香車到帝鄉。
　　家童歸，韶華報瓊曰，「馮官人書信至矣。」時瓊方倦寢，一聞此言，踴躍而起。
　　見家童道，生意念勤懇，特迎夫人，不勝欣喜。顧謂韶華曰，「汝自幼從我，頃刻不離。及歸於馮，汝猶不棄，我今將行，汝從我乎。」
　　韶華曰，「妾幼侍夫人，居於閨閣之中，誓生死相隨。今夫人赴任，妾願侍從。」即日治辨行裝而去。
　　離京五里許，生先在郊外候瓊，見瓊來，其樂融融。乃曰，「一別許久，不想今日復睹儀容。」
　　瓊再拜謝，曰，「妾女流也，不知理法。荷蒙君子不棄，誓同生死。今幸不背前言，妾無憾矣。」
　　韶華亦拜。生曰，「汝大恩人也。非汝，吾二人安得今日歡聚哉。」瓊然之，生與瓊轎馬相隨，歸衙，重尋舊約，再整前盟。歡宴之餘，無邊欣幸。生賦詩一律，
　　朱顏一別幾經春，兩地相思各慘神。
　　失意如今還得意，舊人偏覺勝新人。
　　顛鸞倒鳳情何洽。誓海盟山樂更真。
　　寄語司天台上客，更籌促漏莫交頻。
　　詩完，不覺已五鼓矣。生起，整衣冠而進朝。
　　俄聞倭夷有警，上敕生為靜海將軍。即日承命，至家與瓊別曰，「吾奉上命，領兵收賊，有一載之別。汝宜保重。吾不敢久留，以緩朝命。」又囑韶華，「善侍夫人。」華應命。於是率鳳陽精兵以進。上大悅，親勞軍士，同兵部尚書李斌，左平章廖禹，復率羽林等衛五十八萬軍馬，旌旗蔽野，水陸並進。
　　生之英風銳氣，所向無前，駐劄連棧。倭夷鏖戰，佯走，生兵追之。倭度其半入，以精兵五千，出其不意，由別道尾其後，官軍溺死者無算，江水為之不流。生呼謂眾曰，「今天敗我，非眾之罪也。第無以報效朝廷耳。」
　　生復招集殘兵，整頓軍旅，身先士卒，眾乃奮身戮力，與敵鏖戰，無不以一當百，倭夷大敗。生喜曰，「不意天兵之果銳也。」倭夷遂遣使，稱臣求和，生恐有變，許之，奏凱而還。
　　上得捷音，天顏大喜。謂宋景曰，「以贏敗之兵，入危險之地，而能克敵，皆卿之薦舉得其人也。」
　　景稽首拜，曰，「愚臣無知人之明，皆陛下用人之明也。」
　　上曰，「古有社稷之臣，馮琛近之矣。」
　　生引兵由玄武門而入，上坐金殿上，召生入丹陛。上慰勞之，曰，「克戰之功，出於卿也。」
　　生拜曰，「陛下順行天道，御物無私，故倭夷款伏，臣惟奉行威令而已，何功之有。」上以生為鎮國大將軍，賜劍履趨朝，雲瓊封為趙國夫人，金冠霞帔，夫榮妻貴，近世未有。
　　夫何盛極有衰，天年不永。洪武七年甲寅歲，十一月初一日壬戌，甍。病亟之夕，執瓊手曰，「吾負汝矣。路隔幽冥，不復相見也。」急呼家童，燃燈取筆，題詩雲，
　　九泉未肯忘恩愛，一死無由報生恩。
　　君命妻情俱未了，空留怨氣塞乾坤。
　　瓊曰，「君無憂也，不久當相見於地下。」言畢，生卒。次日，大夫宋景奏聞。上曰，「天何奪吾伯玉之速也。」命禮部官具衾槨，擬以王禮祭之。謚曰「明仁忠烈武安王」。
　　越十五日丙子，瓊亦以憂思不飲食而卒。敕合葬於采右之陽。越一月，御祭，墓碑丹書，命陶凱篆額，宋景作序。有子二人，長曰明德，尚平公主，次子明烈，娉廖禹之女，是為之記。
　　伉儷相期壽百年，誰知一旦喪黃泉。
　　雲瓊節義非容易，伯玉姻緣豈偶然。
　　配獲鸞凰真得意，敬同賓友不虛傳。
　　關雎風化今重見，特為慇勤著簡編。
　　　終

孔淑芳只魚扇墜傳
　　入話
　　山外青山樓外樓，西湖歌舞幾時休。
　　暖風薰得遊人醉，直把杭州作卞州。
　　話說弘治年間臨安府旬宣街，有個富翁姓徐名大川。娶妻戴氏，俱以五十有三，止生一男，名徐景春。其年二十有六，善調詩韻，經營為業。
　　其時春間天氣，景物可人，無以消遣。素聞山明水秀，乃告其父母，欲往觀看。遂分付琴童，肩挑酒壘，出到湧金門外，游於南北兩山，西湖之上，諸剎寺院，石屋之洞，冷泉之亭，隨行隨觀，崎嶇險峻，幽澗深林，懸崖絕壁，足跡殆將遍焉。
　　正值三月之望，桃紅夾岸，柳綠盈眸。游魚跳擲於波間，宿鳥飛鳴於樹際。景春酒至半酣，仰見日落西山，月生東海，喚舟至岸，命琴童挑酒樽食壘，取路而歸。還了舟銀，迅步而行，至於漏水橋側。琴童或先或後，跟奢徐生。徐生忽然見一美人，娉婷先行，侍女隨後。美女雲鬟綠鬢，綽約多姿，體態妖嬈，望之殆若神女。怎見美人好處。詞雲，
　　秋水橫只眼，春山列兩眉。芙蓉面仿海棠姿，卻與舞風楊柳斗腰肢。琢削冰為骨，妝成雪作肌。不須傅粉抹胭脂，可愛自然顏色，賽過西施。
　　徐生觀之，神魂飄蕩，歎賞人間罕有，世上無只。美人亦眉目留情，依依不捨。忽言曰，「湖山如故，風景不殊。時移世換，令人有黍離之悲。」
　　徐生趨前揖之曰，「娘子何以獨行，知其景趣。」
　　美人笑曰，「妾與父母同行踏青遊玩，至於玉泉寺內。王孫公子，士女佳人，出入縱橫觀賞，池中金鯉，湧躍紛紛。其時失群於父母，欲取路回歸，不想迷蹤失址，遂爾落後。」
　　生問姓名居址，美人曰，「妾姓孔，小字淑芳，湖市宦家之女，排行第二。家事零替，父母與兄同居，仍鮮族黨，止妾一身，與玉梅僑居於西湖耳。」
　　生稱送之，美人笑曰，「官人可能垂盻，敝居咫處尺，同行何如。」生欣然並肩而行，極其款暱。至晚月上東軒，蓮開南浦。逕造女室，至一小軒，名曰幽軒。前有葡萄一架，松柏數株，靠牆結一翠柏屏風，軒內鋪設琴棋書畫。八仙桌上，菖蒲水底，寶鴨香焚，輕煙馥郁。
　　生與女並肩而坐，女命丫鬟附耳低言，排列餚饌於秋香亭下。飲至數杯，即挽生就寢，與生枕席之歡，共效于飛之樂。女謂生曰，「與君宿緣，同衾共枕。」女口占詩一律，
　　玉砌雕欄花一枝，相逢卻是未開時。
　　嬌姿未慣風和雨，分付東君好護持。
　　生曰，「護持之心，我已知之。弟今日能容，庶乎他日見愜。」女曰，「妾年珠幼，容貌醜陋，感君不棄，方薦枕席耳，惟君憐之。」二人解衣卸帶，極盡歡娛。細語嬌聲，觸心聒耳，正是，
　　雲淡淡天邊鸞鳳，水沉沉交頸鴛鴦。
　　寫成今世不休書，原結來生歡喜帶。
　　徐生繾綣綢繆之際，朦朦朧朧，如癡如醉。將有一更天氣，昏迷不醒。
　　且說徐生父母，見子遨遊未歸，倚門懸望。忽見琴童，挑了酒尊食壘回來，便問，「官人何性。你為何獨官先回。」
　　琴童曰，「官人秤還船錢，在路緩緩來矣。」再審問間，不覺樓頭鼓起，僧寺鐘鳴。細思醉倒於街衢，存想或投於楚館。欲往尋訪，不知其所。城門既闔，舉家憂惶。挨了一夜，直至五更，徐大川愴惶走起，與僕挨步尋訪，杳無蹤跡。
　　忽有右鄰張世傑糴糶為活，是日市罷，沿河取路而歸。行到新河壩上孔墳之側，只見綠檜青柏，喬松密草，谷為悲鳴，野猿哀叫。又聞墳內唏噓，似有人聲。
　　張世傑趨前觀看，便見一人衣冠濟楚，俯伏於他。而前排列些松枝野草，檜柏青苔，如癡如醉，口中狂言妄語。尋思其人必被鬼魅所纏，急扶救之，乃是鄰人徐景春也。世傑毛髮盡豎，寒粟遍體。奔走至於霍山坊，雇轎一乘，扶送回家。直至中堂，老幼驚懼。
　　世傑曰，「汝子被幽陰鬼魅，迷於孔墳之中，險為黃泉之客。故此雇轎送歸，須要好好調息。」
　　徐大川夫妻二人，扶好於臥榻之上，倒身便拜世傑，以金帛相酬。世傑誓不肯受，遂辭而出。大川曰，「感君之德，救了吾兒，日後病痊，犬馬以報。」
　　親戚鄰里，聞者莫不駭愕，俱來候問。徐大川備言前事，鄰翁曰，「孔墳於新河壩側，僑居湖北，柩葬在彼，此子宿世偶遇，猶恐妖氣甚濃，汝宜速救。急請符治他，方保無事。」大川臨臥榻前，見子寒熱交作，日輕夜重，甚是狼狽。怎見得徐景春狼狽。有詞為證雲，
　　面如金紙，體瘦如柴。悠悠無七魄三魂，細細有一絲兩氣。牙關緊急，連朝水米不沾牙，胸膈膨漲，盡日妾藥湯難下腹。隱隱耳中聞磐響，昏昏眼暈見螢飛。六脈俱沈，東嶽判官催速去，一靈縹渺，西方佛祖喚同行。
　　大川慌張無措，只得求神問Ь，薦以功德，祭以牲禮，湯藥調治，多買香燭楮幣，繼詣白茅觀，建醮三晝夜，薦拔妖魂。幸而疾病已去，行動如常。父母問其前事，惲然不知，有如夢覺。
　　大川乃備了禮物，遣景春往謝張世傑。世傑曰，「自小與君交契深密，若圖謝禮，豈人所為。」景春日，「我命虧兄所救，今得痊可，感恩非淺。微微禮物，聊申芹悃而已，兄若見卻，莫不是嫌我輕薄也。」世傑見說，勉強收受，啜茶已罷，作別還家。父母聞世傑受了，喜悅不勝。
　　倏忽數月，大川促子經商，輳積銀兩，置買絲綿段絹等樣，往臨清貨賣。命僮僕於新宮橋側泊船袋載，吉日起程，冒雨迎風，不辭辛苦。」一路迤裡，逕抵彼處東門停歇，往投舊友金榮，榮乃信義人也。接入中堂，講敘家事，隨備酒餚數杯，整頓西軒安宿。
　　次日將貨發至其家，彼處正缺貨物，都市蕭條，聞知貨到，一齊奔輳。景春得利數倍，喜笑盈腮。金榮與景春，朝暮相愛，旦夕不離。
　　不覺數月有餘，景春辭歸，金榮款留再四，置酒餞於甘路寺，以訴衷州。翌日車馬僕從登途，金榮不忍分別，又送一程。景春含淚登舟，沿途饑餐渴飲，夜住曉行，舟抵杭州，命僕先歸，報知父母。其家見子出外日久，求神問Ь，無所不至。
　　不覺琴童直至中堂，父母見之，喜不自勝。問子經商之事，僕言，「獲利數倍，泊舟新宮橋側，令我先歸。」大川愈喜，次早景春整頓行李，使人挑回。父母見了，慰諭再三，備酒饌，飲畢。景春將金榮款留之事，備告父母，貨甚得利，父母以手加額，欣幸無比。
　　親朋鄰盡來探訪，數日後，大川遣媒議親，有杭郡宦家李廷暉之女，父存母亡，家資鉅萬，才色只全，徐家納禮聘定。娶來之後，婦道甚修，家法謹飭，擇言而發，非禮不行。夏清冬溫，孝養不缺。
　　不覺光陰似箭，日月如梭，又經半載之期。父母逼子經商，景春歸房告知妻子，妻子昔勸不住，淚下兩行，又住了兩日，收買雜貨完備，僱船裝載。作別父母妻子，逕過了長安崇德，舟抵常州，搬賣貨物，十分得利，收買米麥而回。帳目俱以清楚，次早開船，逕至北新關張克讓家，交託米麥，明白交割帳目。
　　又令琴童先挑行李回家，父母聞之甚喜，報知媳婦李氏。李氏說，「昨夜燈花結蕊，今朝喜鵲噪簷。且說丈夫經商百倍，利息十分，天之幸也。」不說家中歡喜。
　　且說徐景春在張黨讓家，其日正值端午良辰，景春急欲回家以慰父母妻子懸望。無奈張克讓苦苦款留，解粽飲酒取樂，申牌時分，景春告歸。酒以半酣，沿城而走。卻好走到武林門下，迎頭兩亮，那女子攔在前頭。徐景春便昏昏沉沈，不知不覺與那女子攜手而行，款語切切。女子解下只無扇墜，交與康景春作為表記。
　　景春將袖中羅帕，遞與女子。他兩個偎偎倚倚，就在城邊地下交合起來。纏到五更天氣，徐景春踉踉蹌蹌，跑到家中，也不知天曉日晏，只管俯伏在地上，不走起來。父母問他不應，妻子問他也不答。只是胡言亂語，叫。「淑芳姐姐。」
　　閤家驚惶無計，鄰里來看的也沒法可治。鄰翁謂大川曰，「人乃純陽之精，鬼乃陰邪之穢。汝不及早救治，汝子一旦真無耗盡，髓竭精枯，惜乎以青春之年，為黃泉之客。」景春有如水雕泥塑的一般，不做一聲。大川乃與鄰翁商議已定，明早哀求法師相救。正是，
　　喪門客以臨身，扁鵲盧醫難下藥。
　　次早大川與鄰翁逕往紫陽宮中。那紫陽宮有一真人，見居山巖之上，能拷勘鬼神，法術，靈驗。
　　大川攀籐附葛，直上絕頂。果見一庵，正遇真人出庵閒看。大川與眾人一齊跪下，告求下山。真人曰，「汝何以知之。」
　　鄰翁曰，「承蒙玄妙觀楊法師所指，特來求懇。」
　　真人曰，「汝子既被妖魅所迷，旦夕死矣。吾不能下山救他。」
　　眾人再拜，哀求不已。真人曰，「吾已老矣，安能復與世間事，既汝被迷苦楚，只得扶往治之。」
　　即令童子挽扶下山，到於彼處，結立法壇，書符焚化。不多時間，只見兩員神將，本部城隍，當境土地，立於壇前。真人捏訣唸咒，喝間士地，「此間有一陰鬼為禍，擾害生民，汝等豈不知之。宜速拘來，以憑發遣。」
　　眾神領命，即往彼處捉獲，枷鎖鐐鈕，押孔淑芳並一丫鬟到壇前，跪下。真人研審，各以鞭杖流血，拷責良久，令其供狀，即將紙筆受錄。淑芳供曰，
　　念某青春棄世，白晝無聊。三魂雖去，一靈不絕。聊效崔氏而逢張珙，諧百年魚水之歡娛，豈被王魁而負桂英，作萬載風流之話本。實不知律重而得罪難逃，望慈悲哀憐而從輕赦宥。
　　丫鬟供曰，
　　念某生時侍人，死亦奉人。豈曾得一夕之歡娛，到惹下三條之罪過。不知陰律而犯匪輕，卻圖陽世而貪生藥。不害生靈於人間，豈敢為妖於世上。煩望祖師，從輕大赦。
　　二鬼供畢，遞與真人。真人看了，援筆判曰，
　　天地初分，二氣始判。而萬物化生，此乃清平之世，坦蕩之時，本部城隍失於監察，縱邪氣侵人，權且姑記。當坊土地，乃爾隱藏，容妖害生民，另行究治。孔淑芳有冥律可究，怪丫鬟豈無陰法治之。押赴九幽之獄，酆都之郡，萬劫不赦，天恩不宥，永無得出之期，難以姑容此事。臨安郡從今清淨，新河壩永絕妖氣。速赴莫違。急急如律令。
　　神將押赴酆都，二鬼哭聲不絕。孔女父母立於壇側，心中慘然，兩目淚下，不覺傷心昏暈到地，良久方醒。真人書符燒灰，令徐景春吞之，吐出涎痰，漸輕無事。大川與眾人，繼香拜送真人回山。真人乃收拾徐景春所得只魚扇墜，免致後患。女父母見了扇墜，方信是女為崇，告官發塚。
　　自此一境清寧，徐景春生一子接續香火善終。見今新河壩孔家墳墓見存。

             終
