鐵樹記   明 鄧志謨著
全稱《新鐫晉代許純陽得道擒蛟鐵樹記》

第一回　總敘儒釋道源流　群仙慶賀老君壽
　　詞曰：
　　春到人間景色情，桃紅李白柳條青。香車寶馬閒來往，引卻東風入禁城。釃剩酒，豁吟情，頓教忘卻利和名。豪來試說當年事，猶記得許旌陽收伏孽龍精。
　　粵自混沌初辟，民物始生，中間有三個大聖人，為三教之祖。三教是甚麼教？一是儒家，乃孔夫聖人，則述六經，垂靈萬世，為歷代帝王之師，為萬世文章之祖，這是一教。唐睿宗有御制贊云：
　　猗歟夫子！實有聖德。其道可學，其儀不忒。刪詩定樂，百王取則。吾豈匏瓜，東南西北。
　　一教是西方釋迦牟尼佛祖，當時生在捨術國剎利王家，放大智光明，照十方世界。地湧金蓮華，丈六金身，能變能化，無大無不大，無通無不通，普度眾生，號作天人師。這便叫做釋家，又是一教。有詩為證：
　　國開兜率在西方，號作中天淨梵王。
　　妙相端居金色界，神通大放玉豪光。
　　閻浮檀水心無染，優缽曇花體自香。
　　率土蒼生皈仰久，茫茫苦海渡慈航。
　　一教是太上老君，乃元氣之祖。生天主地，生佛生仙，號鐵師元煬上帝。他化身周歷塵沙，也不可計數。至商湯王四十八年，他又來出世。乘太陽□精化為彈丸，流入玉女口中。玉女吞之，遂覺有孕，懷胎八十一年，直到武丁九年，破脅而生。生下地時，鬚髮就白，人呼為老子。老子生在李樹下，因指李為姓，名耳，字伯陽，後騎著青牛出函谷關。把關吏尹喜望見青紫氣，知是異人，求得《道德真經》共五千言，傳留於世。老子入流沙，修煉成仙。今居太清仙境，稱為道德天尊。這又是一教，有詩為證：
　　玉女度塵嘩，和丸咽紫霞。
　　時憑白頭老，去問赤松家。
　　瑤砌交芝草，星壇繞香花。
　　青牛函谷外，玄鬢幾生華。
　　話說三教之中，惟老君為道祖，居於太清仙境。彩雲統繞，瑞氣氤氳。一日是壽誕之辰，群三十三大天宮，並終南山、蓬萊山、閬苑山等處三十六洞天、七十二福地列位神仙，千千萬萬，萬萬千千，或跨著綵鸞的，或騎著白鶴的，或馭著赤龍的，或駕著丹鳳的，皆飄飄然乘雲霧以來，次第朝賀，獻上萬壽無疆詞，稽首作禮。
　　詞曰：
　　紅雲紫蓋葳蕤，仙宮渾是陽春候。玄鶴來時，青牛過處，彩雲依舊。壽誕宏開，喜道德五千言流傳，萬古不朽。況是擺列仙筵，獻珍果、人間未有。巨棗如瓜，與著萬歲冰桃，千年碧藕。此乾坤永劫無休，舉滄海為真仙壽。
　　《水龍吟》
　　彼時，老君見群仙贊賀，大展仙顏，即設宴相待。你看那仙家的筵席，齊整不齊整。且聽我說來。則見：
　　碧澄澄冰壺湛玉露，光閃閃開宴出紅妝。芳馥馥作脯的是中山玄鹿，甜蜜蜜為膾的是西苑種羊。赤緊緊作鮓的是東海巨鯉，活喇喇下湯的是北嶺飛凰。仙果列著紅艷艷的蟠桃千萬顆，仙花開著嬌嫩嫩的異卉兩三行。聲喔喔的碧雞啼唱，影翩翩的綵鳳翱翔，聽的是咿咿啞啞刮耳的鈞天樂，聞的是氤氤氳氳撲鼻的御爐香，仙酒醞釀的甜甜熟熟，仙珮鳴響的叮叮鐺鐺。俊俏俏的金童擎著玉盞，輕巧巧的玉女捧著霞觴。鐵拐李醉得行無好步，呂洞賓醉得一發風狂。張天師醉得睜眉露眼，玄帝祖師醉得撒發飛揚。白玉蟾醉得脫衣卸膊，薩真人醉得捏訣那罡。
　　真個是：
　　神仙齊赴會，別是好風光。
　　酒至半酣，忽太白金星越席言曰：「眾仙長，知南贍部州江西省之事乎？江西分野，舊屬豫章，其地四百年後，當有蚊蜃為妖，無人降伏。千百里之地，必化成中洋之海也。」老君曰：「吾已知之，江西四百年後，有地名曰西山，尤盤虎踞，水繞山環，當出異人姓許名遜，可為群仙領袖，殄滅妖邪。今必須一仙下凡，擇世人德行渾全者，傳以道法，使他日許遜降生，有傳授淵源耳。」斗中一仙乃孝悌王，姓衛名弘康，字伯沖，出曰：「某觀下凡有蘭期者，素行不疚，兼有仙風道骨，可傳以妙道。更令付此道與女真諶母，湛母付此道於許遜，口口相承，心心相契，使他日真仙有所傳授，江西不至沉沒。諸仙以為何如？」老君曰：「善哉！善哉！」眾仙即送孝悌王至焰摩天中，通明殿下，奏聞玉帝。
　　時玉帝御殿文武班齊，問云：「何臣俯伏仙班？奏何文表？一一披宣。」孝悌王奏云：
　　臣聞除災救患，上帝仁心。授道傳心、法流正派。竊見南贍部州豫章之郡，星分翼軫，地列衡廬。襟三江而帶五湖，控蠻荊而引甌越。民生繁庶，土地寬饒，誠名都也。四百年後，當有蚊蜃為妖，害虐黎庶，切恐悠悠洪都，化作洋洋中海，臣不忍之。惟西山勝地，草秀毓靈。異人許遜，當應運而生，收復蛟精，統領仙派，第以法教無傳，淵源曷自？今兗州有道真蘭期，丹陽有女真諶母，德行純全，粹然法器，臣茲欲臨凡世，將此妙道先授蘭期，俾蘭期再傳諶母，諶母后傳許遜。一則降伏蛟孽，俾護生靈。一則衍教仙宗，法雲流潤。臣無任瞻天仰聖。激切屏營之至。
　　玉帝見奏，喜動天顏。即命直殿仙官，將神書玉旨，付與孝悌王領訖。孝悌王辭別眾仙，躡起祥雲，頃刻之間，到閻浮世界來了。且看下面分解。

第二回　孝悌王傳授秘訣　漢蘭公三生解化
　　卻說前漢有一人，姓蘭名期，字子約。本貫兗州曲阜縣高平鄉九原裡人氏，歷年二百，鶴髮童顏，率其家百餘口，精修孝行，以善化人，與物無忤。時人不敢呼其名，盡稱為蘭公。彼時兒童謠云：「蘭公蘭公，上與天通。赤龍下迎，名列斗中。」人知其必仙也。
　　一日蘭公憑幾而坐，忽有一人頭上戴一頂逍遙巾，身上披一領道袍，腳下穿一雙雲履，手中拿一個魚鼓簡板兒，瀟瀟灑灑，移步而轉過台階。從從容容，舉手而推開竹牖。蘭公一見，觀其仙風道氣，必神仙中人也，慌忙下階迎接。揖讓而進禮畢，分賓主坐定，進一盂香茗。此茗非是泛常的，乃武夷洞中之種，蒙山頂上之苗。帶霧摘來，雀舌乍含三月雨。連雲春處，龍芽先作一團春。即此一盂之獻，而蘭公敬客意甚厚了。
　　茶畢，遂問曰：「貧道山野鄙夫，有勞仙翁過訪，不識仙翁高姓貴名，幸垂清教。」其人謂曰：「吾乃斗中之仙，孝悌王是也，本姓衛名弘康，自上清下降，遨遊人間。久聞先生精修孝行，善及天下。身雖落在塵世，名已錄於天府，故此相訪，特陳孝悌之道，化汝三生。」蘭公聞言，即低頭拜曰：「貧老自分凡骨，敢望仙班。況貧老修身之道以孝為主，止可以淑一身，而不能淑萬民。可以來一家，而不能率四海。今仙翁曰化我三生，瑣瑣貧老，有何德根功果，以感動仙靈乎？」孝悌王曰：「汝視人已不為兩物，參天地本於一心，功德大矣。」遂以手扶起蘭公，曰：「居，吾語汝孝悌之旨。」蘭公乃欠身起曰：「願聽仙翁指教。」
　　孝悌王曰：「始氣為大道於日中，是為孝仙王。元氣為至道於月中，是為孝道明王。玄氣為孝道於斗中，是為孝悌王。夫孝至於天，日月為之明。孝至於地，萬物為之生。孝至於民，王道為之成。是故大舜至孝，鳳凰鳴於虞廷。姬文至孝，鳳凰儀於岐山。姜詩至孝，鯉魚出之捨傍。王祥至孝，黃雀入於幕內，即此論之，上自天子，下至庶人，孝道所至，異類皆應，孝之義大矣哉！先生修養三世，行滿功成，當得元氣於月中，而為孝道明王。四百年後，晉代有一真仙許遜出世，傳吾孝道之宗，是為眾仙之長，得始氣於日中，而為孝仙王也。」遂成絕句一律，
　　孝乃人之百行原，功成名秩可登仙。
　　笑看今世庸夫輩，妄把陰陽顛倒顛。
　　自是孝悌王悉將仙家妙訣及金丹寶鑒、銅符鐵券，並上清靈草、飛步斬邪之法，一一傳授與蘭公。又囑蘭公曰：「此道不可誤傳，惟丹陽黃堂者，有一女真諶母，德性純全，汝可將此道傳之，可令諶母復將此道傳授與晉代學仙童子許遜，使許遜得傳吳猛諸徒，則淵源有自、超凡而入聖者，不患其無門路也。」孝悌王言罷辭去，蘭公遠送孝悌王，乃口占一詞贈雲。
　　詞曰：
　　孝悌兮人之大閒，心田兮誰無孔顏。得道兮剖破籬藩，飛昇兮生彼羽翰。造化為爐兮煉金丹，天地為室兮坐蒲團。心有猿兮緊拴，意有馬兮牢關。此妙訣兮，活潑如瞿塘瀾。此盟誓兮，重大如須彌山。叮嚀子兮非等閒，深秘藏兮方寸間。
　　卻說孝悌王贈詞畢，足下起一朵祥雲，直衝霄漢而去，蘭公拜而送之。及回家中，將金符、鐵券、秘訣逐一參悟，遂擇地修煉仙丹。其法云：
　　黑鉛天之精，白金地之髓。黑隱水中陽，白有火之無氣。黑白往來蟠，陰陽歸正位。二物俱含性，丹經號同類。黑以白為天，白以黑為地。陰陽混沌時，朵朵金蓮翠。寶月滿丹田，霞光照靈慧。休閉通天竅，莫洩混元氣。精奇口訣功，火候文武意。凡中養聖孫，萬般只此貴，一日生一男，男男各有配。
　　蘭公煉丹已畢，遂得仙宗，舉家服之，老者發白返黑，少者辟榖無饑。遠近聞之，皆知其必飛昇上清也。時有火龍者，系洋子江心孽畜，神通廣大，知其法教流傳，後來子孫必遭其殲滅，乃統其黨類，令著黿帥蝦兵蟹將等，身披甲冑，手執鋼叉，一齊奔出潮頭，將蘭公宅上圍得重重疊疊，周周匝匝，聲聲叫道要奪金丹寶鑒、銅符、鐵券之文。蘭公聽得，竟不知災從何處來，禍從何處起，同家人開門看著。只見一片猛火，焰騰騰燒將過來，好驚人哩！那火呵：
　　紅喇喇炎威著林木，黑漫漫煙氣蔽乾坤。卻似紅孩兒身中四十八萬毛孔一齊迸出，又似華光將手裡三十六塊金磚一併燒輝。此火比炎漫照著的更加十倍，此火比蕭丘燒燬的更烈幾分。咸陽遭之烽焰三月不絕，昆山遇之玉石一旦俱焚。也不問年少周郎赤壁鏖兵，也不問智謀諸葛博望燒屯。也不問江逌雞尾長連短絆，也不問田單牛尾直撞橫奔。雖有佛圖澄佛法無邊噀酒莫能撲滅，雖有張虛靖道法至顯傾茶難以消瀹。此不比葛仙翁吐出的虛焰，此不比關雲長虛設煙燉。任你焦頭爛額，莫救此火燒空燎原。
　　卻說那火也不是天火，也不是地火，也不是人火，也不是鬼火，也不是雷公霹靂火，卻是那洋子江中一個火龍吐出來的。那蘭公家人看見了這個勢子，大的搖兩下頭，小的伸兩下舌，男男婦婦，癡癡呆呆，半晌不會做聲。蘭公知是火龍為害，問曰：「你這孽畜，無故火攻我家，卻待怎的？」火龍道：「我只問你取金丹、寶鑒、銅符、鐵券，並靈章等事。你若獻上與我，萬事皆休。不然，我做一個火燒新野哩。」蘭公曰：「金丹、寶鑒、銅符、鐵券之文，乃斗中孝悌王新授我的，我怎肯胡亂與你？」
　　只見火光中閃出一員黿帥，你看他：
　　四爪稜稜鋒快，背負一麵團牌。揚威耀武撞將來，真個是形容古怪。
　　那黿帥道：「你若不早早送出仙書，我叫你個片瓦無留。」蘭公睜仙眼一看，原來是個黿鼉，卻不在意下。又有蝦兵跳將出來，則見他：
　　頭似龍頭模樣，棕須一把交加。手持兩個大鋼叉，真個是得人驚怕。
　　又有蟹將舞將出來，你看這蟹將，又裝束的別樣些兒。則見他：
　　渾身披著甲冑，鋼叉利似青鋒。背駝一鼓響鼕鼕，橫行十分英勇。
　　卻說那蝦兵蟹將，兩人大叫曰：「若不早獻仙書，你家有十個，我殺你十個。有百個，殺你百個。卻教你死無□類。」蘭公又舉仙眼一看，原來一個是蝦子精，一個是螃蟹精，轉不著意了。遂剪下一個中指用來，約有三寸長，呵了一口仙氣，念動真言，化作個三尺寶劍，有歌為證：
　　非鋼非鐵體質堅，化成寶劍光凜然。不須鍛煉洪爐煙，稜稜殺氣欺龍泉。光芒顏色如霜雪，見者咨嗟歎奇絕。琉璃寶匣吐蓮花，錯鏤金環生明月。此劍神仙流真精，干將莫邪雖比倫。閃閃爍爍青蛇子，重重片片綠龜鱗。騰出寒光逼星斗，響聲一似蒼龍吼。今朝揮向烈炎中，不識蛟螭敢當否。
　　蘭公將所化主劍望空擲起，那劍活嗽喇就似個翻身鷂子，光閃閃就似個趕月流星，響錚錚就似個鐵馬敲風，急騰騰就似個錦鱗躍浪。一飛飛入火焰之中，左一衝，右一擊。左一挑，右一剔。左一砍，右一劈。那些孽怪如何擋抵得住？只見黿帥遇著，縮頭縮腦，負一麵團牌，走忙忙的。他卻在哪裡？直走在峽江口深深的巖裡躲避，至今尚不敢出頭哩。那蝦兵遇著，拖著兩個鋼叉，連跳連跳，連走連走。你看他走在哪裡？直走在洛陽橋下，石縫子裡面藏身，至今腰也不敢伸哩。那蟹將遇著，雖有全身堅甲，不能濟事。也拖著兩個鋼叉，橫走直走。他須有八隻腳兒更走不動，卻被撲礱松寶劍一劈，分為兩半。你看他腹中不紅不白，不黃不黑，似膿卻不是膿，似血卻不是血，遍地上滾將出來。真個是但將冷眼觀螃蟹，看你橫行得幾時。
　　那火龍自知蘭公法大難以擋抵，歎曰：「兒孫自有兒孫福，莫代兒孫作馬牛。我後來子孫，福來由他去享，禍來由他去當的，我管他則甚？」遂奔入洋子江中，萬丈深潭底藏身去了。自是蘭公舉家數十口，拔宅升天，玉帝封蘭公為孝明王，不在話下。再看諶母顯化之術何如，且看下面分解。

第三回　孝明王變化小兒　諶母傳孝明王道
　　卻說金陵丹陽郡，地名黃堂，有一女真字曰嬰，潛通至道，忘其甲子，不知其幾百年歲。鄉人累世見之，齒發不衰，容貌常少，皆以諶母呼之，謂其可作母儀也。時孝明王蘭公既傳孝悌王妙道，欽奉仙旨，欲將此道復傳與諶母，乃變為一小小娃子，年可三四歲，在吳郡市上號哭不止。你看這個娃子：
　　頭剃得光光乍，江兒水淚汪汪。紅衫兒遮不住刮地風，駐雲飛望不見香柳娘。卻好似離母的雛嫩嫩黃鶯兒，又好似失乳的孤單單山坡羊。哭皇天一聲聲斷人腸，渾不是要孩子兒模樣。
　　諶母過於其處，見而哀之，問曰：「孤兒，因何在此悲啼？」孩兒曰：「當此三國離亂之世，吳主新即帝位，曹操兵下江南，父母攜我避兵，亂軍追急，捨我逃散，今不知所在，伏望老母收留，長大時當啣環結草而報。」諶母憐其孤苦，遂收此兒歸家撫育。
　　漸已長成，母令其讀書，真個是讀書破萬卷，一目下十行。母令其寫字，真個是毫端揮霧雨，紙上走龍蛇。母令其賦詩，真個是唾吐成珠玉，詞成泣鬼神。母令其作文，真個是篇篇成錦繡，字字吐珠璣。這還不打緊，在上的天文，哪些兒不深曉？在下的地理，哪些兒不精通？在三代兩漢的人物，哪些兒不周知？這便是聰明之子，俊秀之兒。諶母不勝之喜。
　　年及弱冠，諶母謂曰：「我修奉正道，其來已久，不知歲月之幾更矣。一切人情世事置之度外，但憐汝孤苦，撫養於汝。今汝既長大，又無父母，將何以為姓氏？」兒曰：「深感老母撫育之恩，豈不敢遵母命，但昔日曾蒙斗中真人授職□□章，約為孝道明王，請以此為名號，不知老母尊意如何？」母曰：「既是天真付授，吾何敢違？」
　　且說諶母東鄰有一耆老，生有一女，年可十八。你看她標緻不標緻？則見：
　　面搽著白淨淨鐘乳粉，髮梳著黑悠悠何首烏。金銀花嬌的插鬢稀疏，甜蜜蜜露一雙丁香奶乳，嫩尖尖良姜手指。光溜溜滑石皮膚，欲嫁檳榔作丈夫。試問取壽高高貝母。
　　耆老見明王天資明敏，容貌端然，欲以女妻之，使人與諶母議親，諶母對明王謂之曰：「男女居室，人之大倫，汝今年已長大，合婚娶。東鄰耆老一女，以為配偶。」明王跪進母前，告曰：「兒非浮世之人，領斗中孝悌王仙旨，教我傳道與母，今此化身為兒，度脫我母，何必更議婚姻？但可高建仙壇，傳付此道，使我母飛昇上清也。」諶母聞得此言，且驚且喜，遂於黃堂建立壇靖，大闡孝悌王之教，明王遂告諶母以修真之訣。
　　訣曰：
　　真仙試把道法傳，闡揚正教汞與鉛。鉛飛雪浪汞流液，朵朵金花起紫煙。紫煙飛上凌霄殿，連連結結冰花片。日月拋光朗大千，巽風常使金花現。抽出天魂奪日霞，水晶宮裡是吾家。吾家不是非凡境，夜餐露液晝日華。汞死為鉛鉛化土，白雲鼎氣丹之祖。懷盡天魂地魄中，玄元稱此為丹母。仙機細細口傳君，巧奪乾坤日月真。道法千門及萬戶。千門萬戶獨斯尊。早朝上帝拋金璽，晚捧玉皇丹詔旨。朝游碧落暮蒼梧，晚走扶桑西閬圃。汞是元神鉛是形，形神相得合為真。真神相遇真形後，善果周完睹太清。
　　於是孝明王仍以孝悌王所授金丹、寶鑒、銅符、鐵券、靈章，及正一斬邪三五飛步之術，悉傳與諶母，時有九鳳齊鳴，萬靈卒止。諶母得傳此道，如撥雲之見皓月，瑞雪之點洪爐，乃謂孝明王曰：「論昔日恩情，我為母，君為子。論今日傳授，君為師，我為徒。」遂欲低頭下拜，孝明王曰：「只論子母，莫論師徒。」乃不受諶母之拜。惟囑之曰：「此道老母宜深藏秘隱，不可輕洩。我領孝悌王之言，後世晉代有二人來學仙者，一人姓許名遜，一人姓吳名猛。二人皆名登仙籍，惟許遜得傳此道。按玉皇玄譜仙籍品秩，吳猛位居元郡御史，許遜位居都仙大使，兼高明太史，總領仙部，是為眾仙之長。老母可將此道傳與許遜，又著許遜傳與吳猛，庶品秩不紊矣。」明三言罷，拜辭老母，飛騰太空而去。諶母感明王之教，保持此道，兢兢業業，以待後世真仙，親相授受。有詩為證。
　　詩曰：
　　出入無車只駕雲，塵凡自是不同群。
　　明王恐絕仙家術，告誡叮嚀度後人。

第四回　許琰許肅布陰德　許遜應泰運降生
　　卻說漢靈帝時，卞常侍用事，忠良受其黨錮，讒諂遇其擢用，毒流四海，政壞朝端。天下百姓，哪一個不咀咀嚼嚼，哪一個不嗟嗟怨怨。這一嗟怨不打緊，卻驚動了上界玉帝。玉帝見靈帝這等無道，遂降下兩場大災異，警著靈帝，使久雨之後，又是久旱。
　　且說那久雨如何？終朝不停的雨腳，徹夜不散的雲頭，一連就下了五個整整的月。有詩為證：
　　上天淫雨久漣漣，四海居民總可憐。
　　商市長高柴米價，民家用盡篋笥錢。
　　青山黯黯雲迷樹，白地茫茫水接天。
　　到處淒涼廚灶冷，晚來猶未爨朝煙。
　　淫雨已過，俗語道：「久雨必有久晴。」豈知普天之下，又大旱一年整整的。莫說是禾苗槁死，就是草木也乾枯了。又有詩為證：
　　詩曰：
　　旱魃為殃似火加，炎蒸鬱鬱實堪嗟。
　　郊原到處枯禾黍，田野何曾熟稻麻。
　　稚子悲號皆絕粒，黎民逃散已無家。
　　紛紛四海皆如此，縱是行軍亦唱沙。
　　不想靈帝無道，水旱相仍，可憐那一時的百姓，吃早膳，先愁晚膳。縫夏衣，便作冬衣。這裡去聞得有父母的，恓恓惶惶號寒。那裡去聞得有妻子的，悲悲切切啼饑。正是朝有奸臣野有賊，地無荒草樹無皮。壯者皆散於四方，老者盡死於溝渠。
　　時許都有一人姓許名琰，字汝玉，乃穎陽許由之後，為人豁達大度，仁民愛物，深明醫道，擢太醫院醫官。你看這個醫官，名播著天門冬，性涵卻薏苡仁。懷厚樸之才，無邪無曲；典蓯蓉之職，醫國醫人。當時有好事者，贈以對聯，聯曰：
　　種董氏杏林，出心上化工敷春色；
　　濬蘇仙橘井，流性中恩澤沛泉源。
　　時許琰感饑荒之歲，死者莫計其數，乃罄其家貲，置丸藥數百斛，名曰救饑丹，散與四方食之。每食一丸，可飽四十餘日。於是飢餓之人，俱得不死。你看這等的陰功，豈無報應？於是琰妻張氏，身懷有孕。妊娠滿足，生下一子，名曰許肅，字世為。自幼聰敏，遂不好弄。及長有高節，朝廷屢聘不仕。
　　及漢獻帝初平年間，許都又遭大荒。這一荒不打緊，斗米十千錢，那米就貴如玉粒。三日一餐飯，那飯就勝似胡麻。人人萊色，個個鵠形，民真個好苦！況黃巾賊起，又遇大亂。這一亂不打緊，干戈並起，到處烽煙。那室家分離的，不是夫哭妻，就是妻哭夫。那娘兒失散的，不是子尋母，就是母尋子。那昆弟逃走的，不是兄呼弟，即是弟呼兄。擾擾攘攘，悲悲哭哭，有甚好處？真個是寧作太平犬，莫作離亂民。
　　彼時，許肅家尚豐盈，將自己倉中谷粟一概周給各鄉，遂摯家避亂於江南，擇居豫章之南昌。行不數日，因暑酷熱憩於槐陰樹下，偶拾得一襁褓，肅展開觀之，見有黃金百餘兩，謂家人曰：「此物不知何人所遺。汝等先行，吾坐於此處，以待失金人到此，將此金付還與他。」及至日暮，無有追尋者。肅候至次日侵早，才有一客人號泣而至。肅問之曰：「客官因何悲泣？」客曰：「吾乃山西平陽人，困拋父母妻子，出往汴梁，游商三年，止趁黃金一百三十兩。昨日避暑於此，歇息片時，不意將金遺落。及至宿店，始覺行囊一空。今日敬尋至此，諒此衝要大路，往過來續，安得此金尚在！若此金不見，吾亦無面目回見父母妻子，不如觸此槐樹而死，免得受此嘔氣。」言罷，即望樹而觸。肅急止之曰：「不可。汝拋父母妻子，出外經商。倘汝輕生，教汝父母妻子所靠誰人？我昨日過此，此金是我拾得。等了一晚方等待汝來，吾將還汝。」遂出金還之。其人曰：「難得此等好意，吾願將金一半以謝厚恩。」肅曰：「無勞而獲，身之災也。」固辭勿受。其人叩頭感謝而去。後人有詩歎曰：
　　父施藥餌救饑荒，子棄黃金德性良。
　　可羨一家皆積善，致生仙■永流芳。
　　卻說太白金星見許氏世代積善，喚鑒察神謂曰：「汝在人間鑒察善惡，凡人有善，不可不賞。凡人有惡，不可不罰。今南昌許肅父子，父以濟饑丹藥數百斛救人甚多，子以倉粟賑貧、拾金還客，何不表奏天廷？」鑒察神從金星之言，商議具表，上奏玉帝。回至三天門下奏曰：
　　巨聞作善者天降之百祥，作不善者天降之百殃。是以積善之家，必有餘慶，積不善之家，必有餘殃。今南昌許肅父許琰普施藥丹，救濟饑荒，活命幾百萬人。肅有父風，佈施貧民衣食，拾金不取，種種可羨。今肅尚無子，伏乞差下天仙，降臨塵世，以為許肅後嗣，補報陰德，以勸行善。臣金星同鑒察神不勝瞻仰之至。
　　玉帝聞奏，展開表章看畢，乃曰：「朕觀卿表，乃知許肅父子世代陰功，若不厚報，無以勸善，即仰殿前掌判仙官，將玄譜仙籍品秩遂一查檢，看晉代當有何物害民，當出何人傳道，以除民害，即差下界以報行善。」掌判仙官即將玄譜檢看已畢，奏曰：「晉代江南□出一孽龍精，擾害良民，生養蛟黨繁盛。今輪系玉洞天仙降世傳授女真諶母飛步斬邪之法，斬滅孽龍蛟黨，以除民害。」玉帝聞奏，乃差玉洞天仙，身變金鳳，口銜寶珠，下降塵世，直至許肅家庭，銜珠吐與肅妻吞之，使肅妻有孕，然後投胎出世，取名許遜，傳諶母正一飛步之法，誅滅孽龍，功成完滿，拔宅升天，以昭善報。太白金星及鑒察神謝恩而退。
　　天使即傳玉旨，宣取玉洞天仙直至大廷，謹依玉旨分付，拜謝玉帝而行。遂變金鳳銜珠降世，直至許肅之家。有詩為證。
　　詩曰：
　　御殿新傳玉帝書，祥雲謁謁鳳銜珠。
　　試看凡子生仙種，積善之家慶有餘。
　　卻說吳赤烏二年三月，肅妻何氏是夜忽得一夢，夢見有一金鳳銜珠飛降於庭前。其珠也不是老蚌腹中生的，其珠也不是驪龍頷下懸的，其珠也不是隋蛇口裡銜的，其珠也不是魏惠王照乘的，其珠也不是呂奉先嵌冠的，卻原來圓圓淨淨，光光明明，是玉皇殿前一顆照座的寶珠，敕那金鳳銜來，一墜墜於何氏掌中。何氏喜而玩之，遂將其珠含於口中，不覺那唾津兒滿口，把那顆滑溜溜寶珠，一轂轆吞下肚子去了。既及睡醒之時，原來是一夢。聽樵樓之鼓，已打三更。彼時何氏只說是夢中吞了那珠，那曉得玉洞天仙投胎出世。直至對月紅信愆期，卻曉得有孕，遂對夫君許肅說其緣由。
　　許肅聽知此事，一則以喜，一則以懼。喜的是怎麼年過三十無嗣，今妻子有孕，這不是可喜？何氏自來沒有生育，恐臨產之時，十分的艱難，這又不是可懼？遂對其妻謂曰：「我前日在城中嬉游，見那廣潤門有一個占卦先生，頭戴著一頂道巾，身披著二十四氣的擺褶，腳穿著南京轎夫營裡三廂履鞋，一面招牌寫著『易卦通神』四個大字。那問卜的如柳串魚。我問那鄰居，這個先生是哪裡。那鄰居道：也不知他的姓名，只聞得他道是鬼谷子的徒弟，混名鬼推。我不免去問他個吉凶，或是男是女，看他如何？」何氏道：「言之有理。」那許肅員外即整頓衣帽，竟望廣潤門來。
　　只見那先生忙忙的，佔了又斷，斷了又佔，撥不開的人頭，移不動腳步。許員外站得個腿兒酸麻，還輪他不上，只得叫上一聲：「鬼推先生！」那先生聽知叫了他的混名，只說是個舊相識，連忙的說道：「請進，請進。」許員外把兩隻手，排開了眾人，方才挨得進去。相見禮畢，許員外說道：「小人敬來問個六甲，或生男，或生女，或吉，或凶，請先生指教。」那先生是個慣熟的，轉身就添上一炷香，唱上一個喏，口兒裡就念動：
　　虔叩六丁神，文王卦有靈。吉凶含萬象，切莫順人情。災卦者與天地合其德，與日月合其明，與四時合其序，與鬼神合其吉凶。人有誠心，卦有靈感。謹焚真香，虔請八卦祖師，伏羲、大禹、文王、周公、孔子，五大聖人，孔門衛道七十二賢、鬼谷先生、孫臏先生、管輅先生、嚴君平先生、穆修李挺先生、卦中六丁六甲神將，千里眼、順風耳，報卦童子，擲卦童郎，虛空過往一切神祇，本省城隍社令，鹹望降臨，鑒今卜筮。今據大明國江西南昌府南昌縣求卦信人許肅，敬佔六甲生產，八八六十四卦內占一卦，三百八十四爻內佔六爻。爻莫亂動，卦莫亂移。吉則判吉，凶則判凶，明彰報應。
　　那先生念罷了，把銅錢擲了六擲，擲得個地天泰卦。先生道：「好一個卦頭！且是天喜當頭，貴人祿馬持世，福德臨身。」遂與許員外唱一個喏道：「恭喜！賀喜！好一個男喜。」遂批上幾句云：「福德臨身旺，青龍把世持。秋風生桂子，坐草卻無虞。」許員外得了此個卦，心下才安穩些兒。遂將幾十文錢謝了先生，回去與何氏說了一番。何氏心亦少穩。
　　不覺的光陰似箭，日月如梭，卻是八月十五了。只見金烏西墜，玉兔東昇。這一夜卻不是等閒之夜，乃是中秋良夜。那個月也不是等閒之月，卻是中秋明月。僧如滿有詩為證：
　　團團離海角，漸漸出雲衢。
　　此夜一輪滿，清光何處盤。
　　又有蘇東坡《水調歌頭》詞一首為證：
　　明月幾時有，把酒問青天。不知天上宮闕，今夕是何年？我欲乘風歸去，惟恐瓊樓玉宇，高處不勝寒。起舞弄清影，何似在人間。轉朱閣，低綺戶，照元眠。不應有恨，何事長向別時圓。人有悲歡離合，月有陰晴圓缺，此事古難全。但願人長久，千里共嬋娟。
　　卻說許員外與何氏貪看了一會，不黨的二更將盡，三鼓初傳。忽聽得天上奏一部仙樂，祥雲繚繞，送下一個天仙來了。猛地裡何氏腹中疼痛起來，遂推開那格子眼，斜倚著錦屏風，取下了八珠環，脫下了錦裙襴。只見那玉溝裡似雪消春水來，血淋淋似落紅花滿地，那許員外在肚子上似揉碎梅花般揉一揉，那何氏把只腳踢一踢，就產下個孩兒下來。則聞的芬馥馥異香滿室，又見那赤爛爛紅光照人，真個是五色雲中呈鸑鷟，九重天上送麒麟。次早鄰居上上下下，齊齊整整都來賀喜。有詩為證：
　　夜夜生蘭夢，年年種玉心。
　　充閭看氣色，入戶試啼聲。
　　明月還珠浦，高枝發桂林。
　　北堂書報日，不啻萬黃金。
　　卻說真君於中秋夜降生，初生之日，瑞雲罩屋，百鳥喧門，瑞氣氤氳，異香經月不散。遠近之人莫不異之。真君之生形容端正，神清骨秀，穎悟過人。年有三歲，即知父母之劬勞而有懷，識兄弟之倫敘而讓坐。父母乃取名遜，表字敬之。年十歲，從師讀書，一目十行俱下。你看他寫的字，鐵畫銀鉤，就是那王羲之、歐陽公也著叫他作師父。作的文錦辭繡句，就是那韓文公、蘇東坡也著稱他作哥哥。吟的詩玉律金聲，就是李太白、杜子美只做得他的徒弟。
　　一日先生出一對與真君對：「夾澗古松，長就龍鱗因耐雪。」真君對云：「出林新竹，展開鳳尾便騰空。」先生大驚，異之，乃對其父許肅曰：「賢郎學問大過於人，吾不能為之師矣。」固辭而去。真君因師辭去，棄書不讀。遂慕修養學仙之法，嘗作詩數韻，大書於壁以自警雲。
　　詩曰：
　　人生七十古來少，前除年少後除老。中間光景不多時，又有閒愁與煩惱。過了中秋月不明，過了清明花不好。花前月下能幾人，不如且把金樽倒。世上財多用不盡，朝內官多做不了。官大財多心轉勞，落得自家白頭早。請君細數眼前人，一年一度埋青草。草裡高低多少墳，一年一半無人掃。世間人我莫爭強，禍福無門人自討。還丹何不學神仙，逍遙快樂蓬萊島。

第五回　吳猛遇真仙得道　真君投吳猛指引
　　且說真君雖慕仙道，未有點化，卻從哪個所在做工夫？時有吳猛字世雲，西寧州人。性至孝，夏月親睡無帳，恐蚊噬嚙其親，每先臥於床，恣其蚊所噬，不以手驅之，使蚊噬飽，親得安寢。於是舉孝廉，仕吳，為洛陽令。因三國離亂，謝職而歸，得傳異人丁義神方，乃日以修煉為事，又聞南海太守鮑靚有道德，吳君乃虔心往師之，得其秘法。
　　一日，游廬山，過三石樑，見水中有五色祥雲，掩映金樓寶殿，一輪紅日，光含玉樹瓊枝。觀之不捨，徐徐步入其中。山明水秀，喬木深林，女織男耕，雞鳴犬吠，別是一洞天之地也。須臾間，一老人羽衣鶴氅，素扇綸巾，飄飄然自松下而出，傍有一童子，手執金盤，中承玉露。老人曰：「聞先生來游敝地，無可為茶，特以金盤承露為獻。」吳君曰：「區區一介庸夫，誤入仙境，幸莫大也。又蒙玉露相賜，感恩不淺。」即拜受之，飲之入口，清涼如水，忽覺心體疏快，毛骨輕繞。老人曰：「此玉露者，正所謂瓊漿是也。子服之後，可以長生。」吳君拜謝，不勝之喜。
　　老人正欲抽身而去，吳君懇問之：「此是何地去處？」老人曰：「此乃三十三天之界，上是吳天至尊玉皇上帝之金闕，下乃雲台霧閣諸天真仙之洞府。汝今得傳丁義之方，名列仙籍，但修行功欠，仙骨未充，尚無超升之日。吾有白雲符一道，今將授汝。你回去，可持修勿倦。」吳君唯唯受命。二人分別，吳君身體，依然尚倚在橋樑之上。
　　回至豫章，江中風濤大作，舟船飄去，竟莫能渡。乃取所執白羽扇畫水成陸路一條，徐徐而渡。渡畢，路復為水。觀者驚駭。於是道術大行於吳晉之間，弟子相從者甚眾。有詩為證：
　　步入橋樑上九天，真仙親授白雲篇。
　　中問易簡無多術，只是教人煉汞鉛。
　　且說真君未投明師，心常切切。忽一日有一人姓胡名雲，字子元，自幼與真君同窗，情好甚密。別真君日久，欲敘間闊之情，特來相訪。真君倒展趨迎，握手話舊。真君獻茶已畢，卻命童僕剪西園之韭，開東閣之樽，相與對床談吐，且將共聯詩句。詩云：
　　自昔河梁別（真君），於今隔幾年（子元）。
　　參商分卯酉（真君），魚雁阻天淵（子元）。
　　月夕添新恨（真君），風晨憶舊緣（子元）。
　　相逢一樽酒（真君），燈下話留連（子元）。
　　二人聯詩已畢，子元曰：「君今學問充粹，明年大比，取青紫如拾芥耳。」真君曰：「功名身外物，富貴等浮雲。吾實無心於此。」子元曰：「君何為出此言？」乃觀壁間數詠，見其有馳慕神仙之意，乃曰：「老兄欲做雲外客乎？」真君曰：「惶愧惶愧！自昔奉教，別來殊不諳世。自知富貴百年，卻難保守。輪迴六道。易得循環。今潛欲向善，但未得明師指示，殊不滿意耳。」子元曰：「老兄之言，正合我意。愚性亦頗嗜方外之術，恨不遇明師。往者因訪道友雲陽詹先生言及西寧有一人姓吳名猛，字世雲，修煉得法，道術盛行。區區聞名久矣。每欲拜投，奈母老不敢離。老兄若不惜勞苦，可往師之。」真君一聞此言，大喜曰：「多謝子元指教。」二人分別而去。真君即拜辭父母，收拾行李，竟投西寧，後人有詩贊曰：
　　無形無影仙路難，未經師授莫躋攀。
　　胡君幸賜吹噓力，打破玄元第一關。
　　話說真君往西寧投師。途路之間，萬千苦楚。晴則披著星，戴著月，聞籠雞報曉即登程。陰則沐了雨，櫛了風，見野鳥投林方借宿。關河迢遞，行長亭又見短亭。山路崎嶇，過小澗且逢大澗。村中有酒，無心問牧童以沽。路上有花，何意尋紅裙而采。真個是一心專向靈山佛，意馬心猿緊緊拴！且喜曉行夜宿，得到吳君之門。真君乃持著一個拜帖兒，對道童曰：「敢煩仙童通報吳君，南昌有方士一人，敬來投拜。」那童子不慌不忙，遞著一個拜帖兒，直進通報。那吳君將拜帖展看，只見上寫著豫章門生許遜頓首拜，吳君看了，驚曰：「此人乃有道之士。」即出門迎接，揖讓而迸，禮畢，真君曰：「小人久聞仙丈道術盛行，久欲拜投，恨無門路。昨得詹先生指引，欲侍左右，授業門下，不知仙丈肯容納否？」吳君見真君儀容秀偉，骨骼清奇，乃對真君曰：「久慕先生尊名。每思一面，今幸識荊。奈小老粗通道術，焉能為人之師？但先生此來，當盡剖露，豈敢自私？亦不敢以先生在弟子列也。」自是吳君視真君，悉以賓朋相待，後稱真君為許先生。然真君亦尊吳君則不敢自居。
　　一日，二人坐清虛堂共談神仙之事，真君問曰：「人之有生必有死，乃古今定理。吾見有壯而不老，生而不死者，不知何道可以致此？」吳君曰：「人之有生，自父母交姤，二氣相合，陰承陽生，氣隨胎化，三百日形圓，靈光入體，與母分離。五千日氣足，是為十五童男。此時陰中陽半，可以比東日之光。過此以往，不知修養，則走失元陽，耗散真氣。氣弱則有病老死苦之患。」真君曰：「病老死苦，將何以卻之？望仙丈指教。」吳君曰：「人生所免病老死苦，在人中修仙，仙中升天耳。」真君曰：「人死為鬼，道成為仙。仙中升天者，何也？」吳君曰：「純陰而無陽者，鬼也。純陽而無陰者，仙也。陰陽相離者，人也。惟人可以為仙，可以為鬼。仙有五等，法有三成，持修在人而已。」
　　真君曰：「何謂法有三成，仙有五等？」吳君曰：「法有三成者，小成、中成、大成。仙有五等者，鬼仙、人仙、地仙、神仙、天仙。所謂鬼仙者，少年不修，恣情縱慾，形如枯木，心若死灰，以致病死，陰靈不散，成精作怪，故曰鬼仙。鬼仙不離於鬼也。所謂人仙者，修真之士不悟大道，惟小用其功：絕五味者，豈知有六氣，忘七情者，豈知有十戒。行嗽咽者，哂吐納之為錯；著採補者，笑清淨以為愚。采陰取婦人之氣者，與縮金龜者不同。益陽食女子之乳者，與煉金丹不同。此等之流，止是於大道中得一法一術，成功但能安樂延壽而已，故曰人仙。人仙不離人也。所謂地仙者，天仙之半，神仙之中，亦止小成之法，識坎離之交配，悟龍虎之飛騰，燒成丹藥，煉成住世，而得長生不死，以作陸地神仙，故曰地仙。地仙不離於地也。所謂神仙者，以地仙厭居塵世，得中成之法，抽鉛添汞，金精煉頂，玉液還丹。五氣朝元，三陽聚頂。功滿忘形，胎生自化，陰盡陽純，身外有身，脫質升仙，超凡入聖。謝絕塵世，以歸三島，故曰神仙。神仙不離於神也。所謂天仙者，以神仙厭居三島，得大成之法，內外丹成，道上有功，人間有行。功行滿足，授天書以返洞天，是曰天仙。天仙不離於天也。然修仙之要，煉丹為急。吾有洞仙歌二十二首，君宜謹謹記之。」
　　丹之始，無上元君授聖主。法出先天五太初，遇元修煉身沖舉。
　　丹之祖，生育三才運今古，隱在鄱湖山澤間，志士採來作丹母。
　　丹之父，曉來飛上扶桑樹，萬道霞光照太虛，調和兔髓可烹煮。
　　丹之母，金晶瑩潔夜三五，烏兔搏搦不終朝，煉成大藥世無比。
　　丹之胎，烏肝兔髓毓真胚，一水三汞三砂質，四五三成明自來。
　　丹之兆，三日結胎方入妙，萬丈紅光貫鬥牛，五音六律隨時奏。
　　丹之質，紅紫光明入莫測，元自虛無黍採珠，色即是空空即色。
　　丹之靈，十月脫胎丹始成，一粒一服百日足，改換形骨身長生。
　　丹之聖，九年煉就五霞鼎，藥力加添水火功，枯骨立起孤魂醒。
　　丹之室，上弦七兮下弦八，中虛一寸號明堂，產出靈苗成金液。
　　丹之釜，垣廓壇爐須堅固，內外護持水火金，日丁金胎產盤古。
　　丹之灶，鼎曲相通似蓬島，上安垣廓護金爐，立煉龍膏並虎腦。
　　丹之火，一日時辰十二個，文兮武兮要合宜，抽添進退莫太過。
　　丹之水，器憑勝負斯為美，不潮不濫致中和，滋產靈苗吐金蕊。
　　丹之威，紅光耿耿沖紫薇，七星燦燦三台爛，天丁地甲皆皈依。
　　丹之竅，天地人兮各有奧，紫薇岳瀆及明君，三界精靈皈至道。
　　丹之彩，依方逐位安排派，青紅赤白黃居中，攝瑞招祥神自在。
　　丹之用，真土真鉛與真汞，黑中取白赤中青，全憑水火靜中動。
　　丹之融，陰陽配合在雌雄，龍精虎髓鼎中烹，造化抽添火候功。
　　丹之理，龍膏虎髓靈無比，二家交姤伏黃精，屯蒙進退全終始。
　　丹之瑞，小無其內大無外，放彌六合退藏密，三界收來黍珠內。
　　丹之完，玉皇俸祿要天綠，等閒豈許凡人洩，萬劫之中始一傳。
　　真君曰：「多謝仙丈指示迷途！敢問仙丈，五仙之中，已造到何仙地位？」吳君曰：「小老山野愚蒙，功行殊欠，不過得小成之功，而為地仙耳。若於神仙天仙，雖知門路，無力可攀。」遂將燒煉秘訣，並白雲符書悉傳與真君。真君頓首拜謝，相辭而歸。不知後去如何，且看下面分解。

第六回　真君訪郭璞尋居　朝廷舉真君孝廉
　　卻說真君傳得吳君之道，回至本宅，厭居鬧市，欲尋名山勝地，以為棲身之所。聞知汝南有一人，姓郭名璞，字景純，明陰陽風水之道，遨遊江湖。真君敬訪之，欲問擇居之事。
　　璞一日早起，見鴉從東南而鳴，遂占一課，斷曰：「今當有一仙客，姓許名遜者到我家中來，請我卜擇居地。此人他日有神仙之分。」至日中，家童果報曰：「客至矣。」璞聞之，慌忙出迎，揖讓而進，分賓主坐。璞問曰：「先生莫非許敬之乎？」真君曰：「公何以知之？」璞曰：「某今早卜一卦，應先生今日至，欲采居址之事。未知果然否？」真君曰：「誠然。念許遜南昌人，敝居鬧市，厭車馬之喧嘩，苦紅塵之擾攘。久聞先生通天文、地理、歷數之書，敢煩博采名山，另遷居址。未知君意若何？」璞曰：「許先生儀容秀偉，骨骼清奇，非塵中人物。富貴之地，不足以居先生。居先生者，其神仙之地乎？」真君曰：「昔日呂洞賓居廬山而成仙，鬼谷子居雲夢而得道。今或無此吉地麼？」璞曰：「有，有，但當遍歷耳。」
　　於是命僕童收拾行囊，與真君同游江南諸郡，採訪名山。行至廬山，璞曰：「此山嵯峨雄壯，湖水還東，紫雲蓋頂，累代產升仙之土。但山形屬土，先生姓許，羽音屬水，水土相剋，不宜居也。但作往來游寓之所則可矣。」又行至饒州鄱陽，地名傍湖，璞曰：「此傍湖，富貴大地，但非先生所居。」真君曰：「此地氣乘風散，安得擬大富貴耶？」璞曰：「相地之法，道眼為上，法眼次之。道眼者，憑目力之巧，以察山河形勢。法眼者，執天星、河圖、紫薇等法，以定山川吉凶。富貴之地，天地所秘，神物所護，苟非其人，見而不見。俗云：福地留與福人來，正謂此也。」真君曰：「今有此等好地，先生何不留一記，以為他日之驗？」郭璞乃以詩為記雲。
　　詩曰：
　　行盡江南數百州，惟有傍湖出石牛。
　　雁鵝夜夜鳴更鼓，魚鱉朝朝拜冕旒。
　　離龍隱隱居乾位，巽水滔滔入艮流。
　　後代福人來遇此，帝子王孫八百秋。
　　許郭二人，又行至宜春棲梧山下。有一人姓王名朔，亦善通五行歷數之書、三教九流之道，見許、郭二人，登山采地，料必其異人，遂迎至其家。詢姓名已畢，朔留二人宿於西亭，相待甚厚。真君見其人誠意慇勤，乃告之曰：「子相貌非凡，可傳吾術。」遂密授修煉仙方。王朔頓首拜謝。郭璞曰：「此居山水秀麗，宜為道院以作養真之地。」王朔從其言，遂蓋起道院。真君援筆大書三字，以作牌額於其上，曰「迎仙院。」王朔感戴不勝，二人相辭而去。
　　遂行至洪都之西山之地，地名金田。則見嵯嵯峨峨的山勢，突突兀兀的峰巒，活活潑潑的青龍，端端正正的白虎；圓圓淨淨的護沙，灣灣環環的朝水。山上有蒼蒼鬱郁的虯髯美松，山下有翠翠青青的鳳尾修竹。山前有軟軟柔柔的龍鬚嫩草，山後有古古怪怪鹿角的枯樟。也曾聞華華彩彩的鸞吟，也曾聞昂昂藏藏的鶴唳，也曾聞咆咆哮哮的虎嘯，也曾聞呦呦詵詵的鹿鳴。這山呵，比浙之天台，更生得奇奇絕絕。比閩之武夷，更生得岧岧嶢嶢。比池之九華，更生得迤迤邐邐。比蜀之峨嵋，更生得秀秀麗麗。比楚之武當，更生得尖尖圓圓。比陝之終南，更生得巧巧妙妙。比魯之太山，更生得蜿蜿蜒蜒。比廣之羅浮，更生得蒼蒼奕奕。真個是天下無雙勝境，江西第一名山！有詩為證。
　　詩曰：
　　形勢蜿蜒礡且磅，奇奇怪怪色蒼蒼。
　　巉巖不改清堪挹，厚重無遷靜有常。
　　飛盡雲煙聞錦繡，發生草木煥文章。
　　分明是個神仙宅；萬古精英此處藏。
　　卻說郭璞先生，行到此山麓之下，前一觀，後一察。左一顧，右一盼，遂放下一個小團團的羅經，定了去處。取出一枚細尖尖的玄針，審了方向，撫掌大笑曰：「璞相地多矣，來嘗有如此之妙！若求富貴，則有起歇。如欲棲隱，大合仙格。觀其罔阜厚圓，位坐深邃。三峰壁立，四環雲拱。內外勾鎖，無不合宜。大凡相地兼相其人，觀君表裡，正與地符。且西山屬金，以五音論之，先生之姓，羽音屬水，金能生水，合得長生之局。捨此無他往也，但不知此地誰人為主？」
　　言未罷，忽旁有一樵夫指曰：「此地乃逍遙公之業，其人姓金名寶，舊居之所也。」真君曰：「金公為人如何？」樵夫曰，「其人樸直公正，博施濟人。」真君一聞此言，不勝之喜。二人徑訪其家。金公欣然出迎，禮畢，敘賓主而坐，歡若平生。金公問曰：「二位仙客，從何而至？」郭璞曰：「小子姓郭名璞，略曉陰陽之術。因此位道友姓許名遜，欲求棲隱之地，偶采寶莊正合仙投。欲置一居以為修煉之所，不知尊翁肯慨然許否？」金公曰，「竊觀許君仙風道骨，誠非塵埃中人，第恐此地褊小，不足以處許君。如不棄，即當奉許君居之。且寒莊薄地數畝，悉當相贈。」真君曰：「雖蒙千金之諾，願尊公訂價值多少，惟命是從。」金公曰：「大丈夫一言，萬金不易。愚老拙直，平生不立文券。」乃與真君索大錢一文，中破之，自收其半，一半付還真君。真君叩頭拜謝，三人分別而去。於是真君辭了郭璞，擇取吉日，挈家父母妻子，凡數十口，徙於西山居。
　　（原書下有缺頁）
　　士取進朝廷以保國家黎民，尚亦有利哉！」武帝聞奏，即降下凡一詔書，逕往取九州地面，敕令有司，各要保舉賢良方正之士，入朝取用。
　　卻說豫章郡太守范寧，見真君孝養二親，雍睦鄉里，輕財利物，即保舉真君為孝廉，上表奏聞武帝。武帝即遣使臣束帛繼詔，取真君為蜀郡旌陽縣令。真君以父母年老，不忍遠離膝下，遂上表辭職不就。表云：
　　臣許遜，山林迂腐，草莽庸流，學不足以匡時，德不足以馭眾。伏蒙聖恩明旨，下逮郡守，謬以臣姓名，上達天聽，孤陛下求賢意也。切念臣二親已老，景逼桑榆，況臣孑身又乏棠棣。臣別父母，何以盡微孝？父母無臣，何以終餘年？伏乞陛下棄駑馬之材，不令充駕。使臣終烏鳥之養，聊得承歡，則臣之至願也。臣無任瞻天仰聖，具表以聞。武帝覽表，嘉其篤孝，以為求忠臣必於孝子之門，不允。真君辭職，屢嘉欽命，催迫上任。捱至次年，真君不得已，辭別父母妻子而出。不知到任政績如何？且看下面分解。

第七回　真君辭父母赴任　真君任所施德政
　　卻說真君為旌陽縣令，真君有二姊，長姊事南昌盱君，夫早喪，遺下一子盱烈，字道微，事母至孝。真君慮其姊孀居無倚，遂乃築室於宅之西，奉姊居之，於是母子得聞妙道。真君臨行，謂姊曰：「吾父母年邁，妻子尚不知世務，資姊當代弟，掌治家事。如有仙翁隱客相遇者，何以禮貌相待。汝子盱烈，吾嘉其有仁孝之風，便與我同往任所。」盱母曰：「賢弟好去為官，家下一應事體，為姊的擔當，不勞遠念。」
　　言未畢，忽有一少年上堂長揖，言曰：「母舅，母舅，吾與盱烈哥哥，皆外甥也。因何獨與盱兄同行，而不及我，彼何親而我何疏耶？」真君視其人，乃次姊之子、複姓鍾離，名嘉字公陽，新建縣象牙山西裡人也。父母俱以早喪，自幼依於真君，為人氣象恢弘，德性溫雅。至是欲與真君同行，真君許之。於是二甥得薰陶之力，神仙器量，從此以立。真君又呼其妻周夫人，告之曰：「我本無心功名，奈朝廷屢聘，若不奉行，恐抗君命。自古忠孝不能兩全，二親老邁，汝當朝夕侍奉，調護寒暑，克盡汝子婦之道。且兒女少幼，須不時教訓，勤以治家，儉以節用，此是汝當然事也。」周夫人答曰：「謹領教。大人肅清正為官，家中事體妾當為之，不敢有負。」言罷，拜別而行，不在話下。
　　卻說旌陽縣百姓聞知真君來任，哪一個不喜悅，乃以手加額曰；「吾等有幸，乃遇此好官來也。」遂紛紛遠接，迎至縣衙。真君上任，誓曰：「爾俸爾祿，民膏民脂。下民易虐，上天難欺。」誓畢，遂謝了皇恩，乃作養學校，輕減賦役，撫安黎庶。六房吏胥，或有重厚者，則以誠信勉勵，貪毒害民者，則罰之以刑，革役趕出。乃取每月初一、十五為放告限期。
　　是時正月十五日，真君往城隍廟行香，回至一巷口，聞有婦人哭丈夫聲，半悲半喜，並無哀痛之情，即喚過公差云：「可帶那哭丈夫的婦人進縣問罷。」公差乃帶了那婦人到縣，真君問道：「那婆子，你丈夫因甚身死？」其婦供道：「妾夫劉心，賣菜營生。日前氣疾身死，埋在南門外。奈家有嫩子，無倚無賴，以此悲哀。」真君看那婦人，臉上搽有脂粉，因思：彼守服如何好整飾？隨喚著仵作李英監同其婦去墳所啟棺檢驗，有無傷痕。李英開墳檢看，並無傷痕，回報真君。真君曰：「汝敢賣法，限明日再檢。若不明白，決不輕恕！」
　　李英歸家憂悶，其妻楊氏懇問，仵作以此事告知。楊氏云：「曾看死人鼻中否？」仵作云：「不曾。」楊氏云：「妾聞有人會將鐵釘插入人鼻中，壞了人性命者。」仵作因妻所言，次日看驗，劉心鼻中果有鐵釘二個，遂取釘稟告真君。真君將其婦細鞫，招認與張屠通姦，恐丈夫知覺，謀害身死。真君遂以其婦處死，張屠發配充軍。乃問李英：「誰人教汝鼻中取釘？」李英道：「是身妻楊氏所教。」真君曰：「汝妻系結髮夫婦否？」李英曰：「系夫死再嫁者。」真君遂拘楊氏，審問夫死之故。開棺檢視，鼻中亦有鐵釘，勘問得實，亦系同姦夫謀死。遂拘姦夫，一併擬罪。乃撥銀與李英再娶。時真君上任，初斷此事，吏民莫不欽服。
　　又一人姓梅名敬，娶妻姜氏。梅敬為家道未豐，往成都府貿易。姜氏餞別而行。梅敬一去，六載未回，不想其妻在家與鄰人通姦，雖有雨意雲情，未至經人耳目。梅敬一日思歸，在諸葛武侯廟中祈求靈簽，有云：「逢崖切莫宿，逢湯切莫浴。斗粟三升米，解卻一身曲。」梅敬祈得此簽，不曉其意。一日，駕舟回歸，梢子泊舟於崖下。梅敬忽想起那簽中「逢崖切莫宿」之句，即令梢子移舟，舟才撐開，其崖忽然崩陷。梅敬方信簽中之言有驗。及抵家，姜氏接見，各敘間闊之情。天色已晚，姜氏具湯水一盆，請夫洗浴。梅敬又悟「逢湯切莫浴」之語，遂出外與人說話去了。姜氏遂解衣浴水，不想被一人暗執利槍，從腹殺出。梅敬見姜氏身死，不勝慟哭。其鄰舍知之，反首梅敬無故殺死其妻。真君即拘梅敬審勘，梅敬遂以祈簽之事，告知真君，說「逢崖莫宿，逢湯莫浴。」如此如此。真君自思：梅敬去家六載，姜氏必與人通姦，今見親夫回來，姦夫實欲害之，誤殺其婦。因詳簽中語云：「斗粟三升米。」斗粟十升，止得米三升，更有七升是糠，莫非這姦夫就是康七麼？因問梅敬。梅敬曰：「小人鄰居，果有個康七。」真君即令左右拘來，三推六問，康七供道：「不合見姜氏美貌，與她通姦，本意欲殺其夫，誤傷其妻。」真君遂斷其償，命令劊子手押赴法場處決。真君至縣連斷此場異事，百姓皆呼為神君。
　　又有張悖德、張悖禮爭財成忿，具狀告理。真君引漢朝蘇瓊判斷乙普明兄弟爭財之事，遂共讓其田不取，又引田真哭紫荊故事諭之，且曰：「天下至難得者兄弟，易得者田地，假若爭得田地，失卻兄弟之情，汝等心下何安？」遂援筆寫詩一首。詩云：
　　兄弟原來骨肉親，緣何一旦便生嗔。
　　莫因花裡鶯聲巧，致使堂前雁陣分。
　　好去和同遵禮樂，莫將非禮亂彝倫。
　　願如昔日田家予，泣取荊花再發春。
　　真君將此詩付與悖德兄弟，且叮嚀勸諭。悖德、悖禮悔悟前非，再拜泣曰：「某等愚民，不沾德化，以致如此。自此以後，永遵德教。」兄弟遂相和睦，諸干證聞言，俱各歎息，再拜叩謝而去。蜀民忻喜謠曰：
　　雍雍睦睦，吾民有福。
　　穆穆雍雍，和氣春風。
　　春風和氣，惟吾許公。
　　卻說真君未到任之初，蜀中饑荒，民貧不能納租。真君到任，上官督責甚嚴。真君乃以靈丹點瓦石為黃金，暗使人埋於縣衙後圃。一旦拘集貧民未納租者，盡至階下。真君問曰：「朝廷糧稅，汝等緣何不納？」貧民告曰：「輸納國悅，乃理之常，豈敢不遵？奈因饑荒，不能納爾。」真君曰：「既是如此，吾罰汝等在於縣衙後圃鑿池塘，以作工數。倘有所得，即來完納。」民皆大喜，即往後圃開鑿池塘，遂皆拾得黃金，都來完納。百姓遂免流移之苦。鄰郡聞風者，皆來依附，遂至戶口增益。
　　又真君初到任時，民家起大瘟疫，百姓死者無數。真君以所傳神方治之。符咒所及，即時痊癒。他郡病民猶甚，真君插竹為標，置於四境溪上焚符於其中，使病者就其下而飲之，無不痊可。其老幼婦女，尪羸不能自至者，令人汲水，歸家飲之，亦復安痊。蜀人有詩美曰：
　　百里桑麻知善政，萬家煙井沐仁風。
　　明懸藻鑒秋陽暴，清逼冰壺夜月溶。
　　符置江濱驅痼病，金埋縣圃起民窮。
　　真君德澤於今在，廟祀巍巍報厥功。
　　卻說成都府有一人姓陳名勳，字孝舉，丰姿俊逸，因舉孝廉，官居益州別駕。聞真君在旌陽具布德行仁，遂來拜謁，跪於公庭之下，再拜言曰：「念勳久聞明公傳授吳猛道法，今治旌陽恩及百姓，願投明公案下，充為書吏，使朝夕得領玄教。」真君見其人氣清色潤，遂嘉納之，付以吏職。既而見勳有道骨，乃引勳居門下為弟子，看守藥爐。陳勳因此遂聞仙道之妙。
　　又有一人姓周名廣，字惠常，廬陵人也，乃吳都督周瑜之後。游巴蜀雲台山，粗得漢無師驅精剪邪之法。至是聞真君深得仙道，特至旌陽縣來，投拜於階下。真君問曰：「公是何處，自何而來，今見許某意欲何如？」周廣曰：「念廣廬陵人也。近游巴蜀雲台山，聞尊師深得仙道，今治旌陽，惠及百姓，故來投拜為師，願垂教訓。」真君納之，職掌雷階，自是得聞仙道之妙。真君任旌陽既久，弟子漸眾。每因公餘無事，與眾弟子講論道法，不知後去如何。

第八回　許旌陽棄職歸回　真君為男女完娶
　　卻說晉朝承平既久，外有五胡強橫，混亂晉朝。五胡是甚麼人？匈奴劉淵居晉陽，羯戎石勒居上黨，羌人姚弋仲居扶風，氏人符洪居臨渭，鮮卑慕容廆居昌黎。先是漢魏以來，收伏夷狄諸朝，多居塞內。太子洗馬江統勸武帝徙於邊地，免後日夷狄亂華之禍，武帝不聽。至是果侵亂晉朝了。太子惠帝愚蠢，賈後橫恣，殺戮大臣。索靖知天下將亂，指洛陽宮銅駝而言曰：「會見汝在荊棘中耳。」真君乃謂其弟子曰：「吾聞君子，天下有道則見，無道則隱。」遂解官東歸。
　　百姓聞知，扳轅臥轍而留，號泣之聲震動天地。真君亦泣下，謂其民曰：「吾非肯捨汝而去，奈今外有夷狄亂華，內有賈後弄權。天下不久大亂，吾是以辭官東歸尋隱避之地，以為保身之計。爾等子民各務生業，聖諭有曰：「孝順父母，尊敬長上。和睦鄉里，教訓子孫。各安生理，毋作非為。此數句言語，各要遵守。」百姓皆曰：「謹奉善教。」真君辭百姓起行，百姓不忍，遂脫下真君一靴為記，立以生祠祀之。家家戶戶傳寫畫像，敬事如神明一般。百姓遠送皆繼糧食，送至數百里之外回者，有送至千里之外回者，內有送真君至家，不肯回者。此不在話且說真君至其家，拜見父母妻子，閤家相慶，喜不自勝。即於宅東空地，結茅為屋。狀如營壘，令蜀民居之。蜀民多改其氏族，從真君之姓，故號許氏營。
　　卻說真君之妻周夫人，對真君謂曰：「自大人離家數年，今有女仙姑，年已長大，當擇佳配。」真君曰：「吾亦久思在心，眾弟子中，有一人姓黃名仁覽，字紫庭，建城人也，乃御史中丞黃輔之子。吾觀其人忠信純篤，有受道之器，吾欲以女妻之，不知汝意若何？」周夫人曰：「如此卻好。一任大人張主。」真君遂令弟子周廣作媒。
　　周廣見仁覽具說其事，仁覽遂同周廣來，稟真君曰：「覽以匪材，今投尊師門下，幸蒙收錄，又蒙牽絲之命，其實不稱，請辭。」真君曰：「昔孔子以女配公冶長者，蓋以公冶長為人有賢德，可妻之道，子無辭焉。」仁覽曰：「既如此，覽有父母在堂，不告而娶，恐人議議。」真君曰：「告而後娶，乃理之常，汝可即歸，稟明尊父母得知。」
　　仁覽即與周廣拜辭真君，歸家稟於父母，黃輔喜不自勝，擇吉日，備禮來真君宅中，成就親事。周廣同仁覽呈上禮儀，真君見其豐盛，乃曰：「婚姻論財，夷虜之道。」悉退還不受，遂以仙姑與仁覽成婚。時佳客紛紛，有詩稱賀□。
　　詩曰：
　　君家好事近今宵，畫錦堂中喜氣饒。
　　虞美人穿紅衲襖，賀新郎著皂羅袍。
　　真珠簾卷光光乍，紅繡鞋移步步嬌。
　　滿座集賢賓宴罷，醉扶歸去月兒高。
　　卻說仁覽與仙姑成親之後，乃稟於真君，欲歸省親，真君許諾。於是令其女仙姑于歸，克盡婦道。仁覽同其妻歸，見父母已畢，住信宿，乃分付其妻在家事奉公姑，和順妯娌，復拜辭父母，敬來相從真君求仙學道。
　　卻說吳君猛聞知真君解綬歸家，敬自西安而來，相訪真君。真君整衣冠出迎，坐定，相敘間闊之情。真君曰：「吳老先生，別來有年矣。且喜童顏鶴髮，比如往者，愈見精神。」吳君曰：「可愧可愧！小老上不能造仙道之成，下不能立人道之極，今乃孤苦之甚，徒老何益？」真君曰：「吳老既孤苦，吾當築一室於宅之西數十步，奉君居之。庶使朝夕便於奉問，以講至道。」吳君謝曰：「多感相愛。」言未罷，忽見大風暴作。吳君即書一符，擲於屋上。須臾間，見有一青鳥銜去，其強風頓息。真君問曰：「此風主何吉凶？」吳君曰：「南湖有一舟船經過，忽遇此風，舟中有一道人呼天求救，吾故以此以止之。」
　　不數日，有一人深衣大帶，頭戴一幅巾，腳穿芒履鞋，進門與二君長揖而拜。真君忙問曰：「仙客從何而來？」其人曰：「區區姓彭，名抗，字武陽，蘭陵人也。自少舉孝廉，官至晉朝尚書左丞。因見天下將亂，托疾辭職。聞許先生施行德惠，參悟仙機，特來拜投為師。昨過南湖，偶遇狂風大作，舟幾覆，吾乃呼天號救。俄有一青鳥飛來，強風頓息。今日得拜仙顏，實乃萬幸。」真君笑曰：「彭太師遇凶而免，此乃吳老救汝之功也。」彭抗問其故，真君即以書符之事告之。彭抗拜謝不勝。真君曰：「論爵祿，君居一人之下，萬人之上。既來叩道，則當盡衷而剖，豈敢居君在弟子之列？」
　　彭抗遂挈家居豫章城中。既而見真君一子，未獲佳配，於是將其女小名勝娘以為配。真君從之。自後念在懿親，待彭抗悉以賓客之禮，盡以神仙秘術付之。東明子有詩云：
　　二品高官職匪輕，一朝拋卻拜仙庭。
　　不因懿戚情相厚，彭老安能得上升？

第九回　玉帝差女童獻劍　許旌陽一次斬蛟
　　話說西方太白金星，雲頭觀看，見江西孽龍精將為民害。此時真君傳得吳猛道術，尤未傳諶母飛步斬邪之法，誠恐未能制伏。金星乃具表奏聞，於玉帝奏道：「中界南昌一郡，孽龍欲為民害。今有許遜，原系玉洞真仙降世，應在此人收伏，以除民害。望乞上帝，敕差天使，繼賜斬妖神劍，付與許遜，助斬妖精，免使黎民遭害。」玉帝聞奏，乃傳玉旨曰：「中界果有孽龍之精，毒害江西百姓。即宣女童二人，將神劍二口，繼至地名柏林，獻與許遜，斬滅妖精。」不移時，宣女童二人至殿，敕令領劍二口，下降塵凡。
　　卻說真君一日在柏林中遊玩，忽有女童二人，各持一劍來獻。真君曰：「此劍將作何用？」女童曰：「昔者越有歐治，能造寶劍，取茨石之金，烈鼎山之火，鍛煉三年、造成此劍，騰騰殺氣，閃閃豪光。今見先生濟物利民，特將相贈，除人間之患難，戩天下之妖邪。」真君遂拜而受之。回顧女童，已飛昇雲端矣。後人有詩歎曰：
　　堅金烈火煉將成，削鐵吹毛耀日明。
　　玉女捧來離紫府，江湖從此水流腥。
　　且說江南有一妖物，號曰孽龍。初生人世，為聰明才子，姓張名酷，因乘船渡河，偶值大風，其船遂覆。張酷溺於水中，彼時得附一木板隨水漂流，泊於江濱沙灘之上。肚中正饑餒，忽見沙灘上有珠一顆，那珠不是別的珠，乃是那火龍生下的一卵，圓淨淨就如天上一個明星，光溜溜又好似人間一個金彈。那張酷拿將在手，十分歡喜，遂含在口中，不覺的口涎又是潤的，龍卵又是滑的，卻把那珠吞下肚子裡去了。吞了這珠不打緊，卻不曉得飢餓，就在水中能游能泳。後過了一月有餘，脫胎換骨，遍身盡生鱗甲，止有一個頭還是人頭。
　　其後這個畜生只好在水中戲耍，或跳入三級世浪，看那魚龍變化。或撞在萬丈深潭，看那蝦鱉潛游。不想那個火龍見了，就認得是他兒子，噓了一氣，教以神通。那畜生走上岸來，即能千變萬化。於是呼風作雨，握霧撩雲，喜則變化人形，而淫人間之女子。怒則變化精怪，而興陸地之波濤，或壞人屋舍，或食人精血，或覆人舟般，取人金珠，為人間大患。誕有六子，數十年間生息繁盛，約有千餘、兼之族類蛟黨甚多，常欲把江西數郡，滾成一個大中海。
　　一日，真君煉丹於艾城之山，有蛟黨護為淵藪，輒興洪水，欲漂流其丹室。真君大怒，即遣神兵擒之，釘於石壁。又揮其寶劍，將一蛟斬訖。不想那孽龍知道殺了他的黨類，一呼百集，呼集了那一家的孽畜老老少少，大大小小，都打做一團兒。孽龍道：「許遜恁般可惡，把我的黨類，一個揮劍斬死，一個釘在石壁。不報此仇，枉徒然有許多族類。」內有一班孽畜，有叫孽龍做公公的，有叫做伯伯的，有叫做叔叔的，有叫做哥哥的，說道：「不要老成的去，只等我們去，把那許遜抓將來，報了冤仇，有何不可？」孽龍道：「聞得那個許遜，傳授了吳猛的法術，甚有本事，還要個有力量的去才好。」內有一長蛇精說道：「孽龍哥哥，等我去來。」孽龍道：「你賢弟到去得。」
　　於是長蛇精帶了五六十個蛟黨，一齊衝奔許氏之宅，把那個一字陣兒擺開，叫道：「許遜，許遜，敢與我比勢麼？」真君伏劍在手，只見是一夥蛟黨，問云：「你這些孽畜，有甚本事，敢與我相比？」長蛇精道：「你且聽我說本事哩：
　　鱗甲稜層氣勢雄，神通會上顯神通。
　　開喉一旦能吞象，伏氣三年便化龍。
　　巨口張時偏作霧，高頭昂處便呼風。
　　身長九萬人知否，繞遍崑崙第一峰。」
　　卻說那長蛇精恃了本事，耀武揚威。眾蛟黨一齊踴躍，聲聲口口說道：「你不該殺了我家人，定不與你干休！」真君曰：「只怕你這些孽畜逃不過我手中寶劍。」那長蛇精就弄他本事，放出一陣大風來。只見：
　　視之無影，聽之有聲。噫大塊之怒號，傳萬竅之跳叫。一任他乒乒乓乓、慄慄烈烈，撼天關、搖地軸，九天仙子也愁眉；那管他青青白白、紅紅黃黃，翻大海、攪長江，四海龍王同縮頸。雷轟轟、電閃閃，飛的是沙、走的是石，真總的滿眼塵霾春起早；雲慘慘、霧騰騰，折也喬林，摧也古木，說甚麼前村燈火夜眠遲。忽喇喇前呼後叫、左奔右突，就是九重龍樓鳳閣，也教他萬瓦齊飛；吉都都橫衝直撞、亂卷斜拖，即如千丈虎狼穴，難道是一毛不拔？縱宗生之大志，不敢謂其乘之而浪破千層，雖列子之泠然，吾未見其御之而旬有五日。
　　正是：
　　萬里塵沙陰晦嗔，幾家門戶響敲推。
　　多情折盡章台柳，底事掀開杜屋茅。
　　真個好一陣大風也。那真君按劍在手，叱曰：「風伯等神，好將此風息了！」那風須臾之間，寂然不動。誰知那些孽怪，又弄出一番大雨來。則見：
　　石燕飛翔，商羊鼓舞。滂沱的雲中瀉下，就似傾盆；忽喇的空裡注來，豈因救旱？逼逼剝剝打得那園林蕉華，東一片西一片翠色闌珊；淋淋篩篩滴得那池沼荷花，上一瓣下一瓣紅妝零亂。溝面洪盈，倏忽間漂去高鳳庭前麥；簷頭長溜，須臾裡洗卻周武郊外兵。
　　這不是鞭將蜥蜴碧天上，祈禱下的甘霖；這卻是驅起鯨鯢滄海中，噴將來的唾沫。
　　正是：
　　茅屋人家煙火冷，梨花庭院夢魂驚。
　　渠添濁水通魚入，地秀蒼苔滯鶴行。
　　真個好一陣大雨也！真君又按劍叱曰：「雨師等神，好將此雨止了！」那雨一霎時間，半點兒也沒有了。真君乃大顯法力，奔往長蛇精陣中，將兩口寶劍揮起，把那長蛇精揮為兩段。又將那五六十蛟黨，一概誅滅。於是真君徑往群蛟之所，尋取孽龍斬之。
　　那孽龍聞得斬了蛇精，傷了許多黨類，那些兒心裡〔豈〕肯干休？就呼集一黨蛟精，約有千百之眾，人多口多，罵著真君：「騷道野道，你不合這等上門欺負人！」於是呼風的呼風，喚雨的喚雨，作霧的作霧，興雲的興雲，攫煙的攫煙，弄火的弄火，一齊奔向前來。真君將兩口寶劍，左砍右斫，那蛟黨多了，怎生收伏得盡？況真君此時未傳得諶母飛騰之法，只是個陸地神仙。那孽龍到會變化，衝上雲霄，就變成一個大鷹兒。真個：
　　爪似銅釘快利，嘴如鐵鈷堅剛。展開雙翅欲飛揚，好似大鵬模樣。雲裡叫時聲大，林端立處頭昂。紛紛鳥雀盡潛藏，那個飛禽敢擋。
　　只見那鷹兒在半空展翅，忽喇地撲將下來，到把真君臉上撾了一下，撾得血流滿面。真君忙揮劍斬時，那鷹又飛在半空中去了。真君沒奈他何，只得轉回家中。那些跤黨見傷得性命多了，亦各自收陣回去。
　　卻說真看見孽龍能變能化，敬來吳君處相訪。吳君接入，問曰：「許君至此，有何見諭？」真君曰：「吾郡有一孽龍精，毒害生民。區區曩者在艾城山煉丹，被其湧水加害。吾驅以神兵，擒其蛟黨，釘於石壁。然孽龍族類甚眾，一呼百集，竟與吾比勢。若不除之，必為江南大患。今特相訪，願示破蛟之策。」吳君曰：「孽龍神通廣大，變化無窮，久為民害。小老素有剪除之心，但恨道法殊欠，莫能取勝，吾持疑未決者久之。汝今既擒蛟黨，孽龍必然忿怒，愈加殘害江南，休矣！」真君曰：「既如此，將復奈何？」吳君曰：「我近日聞得鎮江府丹陽縣地名黃堂，有一女真諶母，深通道術。吾與汝一同敬往師之，叩其妙道，然後除此妖物，未為晚也。」真君一聞此言，喜不自勝，遂乃整治行囊，與吳君共往黃堂謁見諶母。
　　諶母曰：「二公何人也？到此有何見諭？」真君曰：「某姓許名遜，某姓吳名猛，今因江南有一孽龍精，大為民害，吾二人有心殄滅，奈法殊欠。久聞尊母道傳無極，法演先天，吾二人徑來懇求，望指示仙訣，實乃平生之至願也。」言訖跪拜，付於地下。諶母曰：「二公請起，聽我言之。君等乃夙稟奇骨，仙名在天。昔者學悌王自上清下降山東曲阜縣蘭公之家，謂蘭公曰：『後世晉代當出一神仙，姓許名遜，傳吾至道，是為眾仙之長。』遂留下金丹、寶鑒、銅符、鐵券，並飛步斬邪之法，傳授與蘭公，復令蘭公傳授於我。蘭公又使我收掌以待妝等，積有四百餘年矣。子今既來，吾當傳授於汝。」
　　於是選擇吉日，依科設儀，付出銅符、鐵券、金丹、寶鑒，並正一斬邪之法、三五飛騰之術，及諸靈章秘訣，並各樣符錄，悉以傳諸許君。諶母又謂吳君曰：「君昔者以神方為許君之師，今孝悌王之道，惟許君得傳，汝當退而反師之也。況玉皇元譜君為元郡御史，許君位高明大使，總領仙籍，自今以後，宜以許君為長。」
　　真君傳道以畢，將欲辭歸，心中暗想：「今幸得聞諶母之〔教〕，每歲必當再來謁拜，方可盡弟子之禮。」真君只是心中忠篤，口未曾言，諶母即先知之，乃對真君曰：「子從此以後勿來謁我，我將〔返〕帝鄉矣。」乃取香茅一根，望南擲去，其香茅隨風飄去。諶母謂真君曰：「子於所居之南數十里尋，認香茅落在何處，其處立吾廟宇，每歲逢秋，一至吾廟來謁足矣。」諶母言罷，只見空中忽有龍鳳輦之駕來迎，諶母即凌空而去。
　　其時吳、許二君，望空拜送。即還本郡，遂往尋飛茅之跡。行至西山之南四十里，覓得香茅叢，已生發茂盛。二君遂於此地建立祠宇，亦以黃堂名之，令匠人塑諶母寶像，嚴奉香火，期以八月初三日必往朝謁。真君亦於黃堂立壇，悉依諶母之言，將此道法傳授於吳君，吳君則又拜真君為師焉。自此二人始有飛騰變化之術。
　　回至小江寓客店，主人宋氏進酒食相待，二君感其恭敬，乃厚賜酒錢，宋氏固辭不受。真君曰：「世人多貪財物，今汝恭敬我等，又不取酒價，是可敬也。」遂求筆星，畫一松樹於其壁上而去。自二君去後，其松樹青鬱鬱如生，風動則其枝搖搖，月來則其影淡淡，露下則其色濕濕，往來觀者日以萬計，去則皆留錢謝之，宋氏遂至世富。後其江漲潰堤，市店屋俱漂，惟松壁不壞。二君回至西寧，聞得蛟孽腥風襲人。真君大怒曰：」吾與此孽誓不兩立！」試看二次斬蛟何如？且聽下面分解。

第十回　許旌陽二次斬蛟　眾生徒雲集投師
　　卻說孽龍精被真君斬其族類，心甚怒，又聞吳君同真君往黃堂學法。於是命蛟黨先入吳君所居地方，殘害生民，為災降禍。真君來至西寧，其縣中社伯來謁。真君曰：「此地妖氣甚盛，汝為一縣鬼神之主，縱容他為害，是何□也？」社伯答曰：「妖物神通廣大，法力無邊，非社伯所能制者。」真君大怒，社伯再三服罪。忽孽龍精見真君至，統集蛟黨，湧起十數丈水頭。那水波濤泛漲，怎見得好狠：
　　只聽得潺潺聲振谷，又見那滔滔勢漫天。雄威響若雷奔走，猛湧波如雪卷顛。千丈波高漫道路，萬層濤激泛山巖。冷冷如漱玉，滾滾似離弦。觸石滄滄噴碎玉，回湍渺渺漩渦圓。低低凸凸隨流蕩，大勢瀰漫上下連。
　　真君見了這等大水，恐壞了居民屋宇，淹了居民田禾，急忙裡將手中寶劍，望空書符一道，叫道：「水伯急急收水！」水伯收得水遲，真君大怒。水伯道：「常言潑水難收，且從容些。」真君欲責水伯，水伯懼，須臾間將水收了，依舊是平洋陸地。真君提著寶劍，逕斬孽龍。那孽龍變作一個巡海夜叉，持槍相迎。這一場好殺：
　　真君劍砍妖怪槍迎，劍砍霜光噴烈火。槍迎銳氣迸愁雲。一個是洋子江生成的惡怪，一個是靈霄殿差下的仙真。那一個揚威耀武欺天律，這一個御暴除災轉法輪。真仙使法身驅霧，魔怪爭強浪滾塵。兩家努力爭功績，皆為洪都百萬民。
　　那蛟黨見孽龍與真君正殺得英雄，一齊前來助戰，忽然弄出一陣怪砂來，要把真君眼目蒙蔽，好擒著真君。只見：
　　似霧如煙初散漫，紛紛藹藹下天涯。白茫茫到處無人眼，昏暗暗飛時找路差。打柴的樵子失了伴，採藥的仙童不見家。細細輕飄如麥面，粗粗翻覆似芝麻。世間朦朧山頂暗，長空迷沒太陽遮。不比塵囂隨駿馬，難言輕軟襯香車。此沙本是無情物，登時刮得眼生花。
　　此時飛沙大作，那蛟黨一齊吶喊。真君呵了仙氣一口，化作一陣雄風，將砂刮轉。吳君在高阜之上，觀看妖孽。更有許大神通，於是運取掌心蠻雷，望空打去。雖風雲雷雨，乃蛟龍所喜的，但此系吳君法雷，專打妖怪。則見：
　　運之掌上，震之雲間。虺虺虩虩可畏，轟轟劃劃初辟。燒起謝仙之火烈，推轉阿香之車輪。音赫赫就似撞八荒之鼓音聞天地，聲喤喤又如放三邊之炮響振軍屯。解使劉先主失了雙箸，解使蔡元中繞遍孤墳。曾破卻高祺之石塊，曾轟了薦福之碑文。迅速厥聲，聞之不及掩耳，威赫大怒，當之誰不銷魂。
　　真個：
　　天仙手上玄機括，蛟魅胸中心膽寒。
　　卻說那些群孽聞得這個法雷，驚天動地之聲，倒海震山之怒，唬得魂不附體。更見真君那兩口寶劍，寒光閃閃，殺氣騰騰，那孽龍擋抵不住，就換了夜叉之形，不知變了個甚麼物件，潛從遁跡，隱隱的逃走去了。真君乃捨了孽龍，追殺蛟黨。蛟黨四散逃去。
　　真君追二蛟至鄂渚，忽然不見。路逢三老人侍立，真君同曰：「吾追蛟孽至此，失其蹤跡。汝三老曾見否？」老人指曰：「敢伏在前橋之下。」真君聞言，逐至橋側，仗劍叱之，蛟黨大驚，奔入大江，藏於深淵。真君乃即書符數道，敕遣符使驅之，蛟孽不能藏隱，乃從上流奔出，真君揮神劍斬之。此二蛟皆孽龍子也，江中流水變為紅血，真君復回至西寧，以怒社伯不能稱職，乃以銅鎖貫其祠門，禁止民間，不許祭享社伯。今西寧縣城隍廟正門常閉，居民祭祀者亦少也。乃令百姓崇祀小神，其神姓毛，兄弟三人，指引真君橋下斬蛟，今封葉佑侯，血食甚盛，人民叩之，亦多靈應。
　　真君見吳君謂曰：「孽龍潛逃，蛟黨奔散，吾欲遍尋蹤跡，一併誅之。」吳君曰：「君自金陵遠回，令椿萱大人，且須問省，吾諒此蛟孽，有師尊在，豈能復恣猖狂？待徐徐除之。」於是二君回過豐城縣杪針洞，真君曰：「後此洞必有蛟蛇出人，吾當鎮之。」遂取大杉木一根，書符其上以為楔。又過奉新縣，地名藏溪，又名蛟穴，其中積水不竭。真君曰：「此溪乃蛟龍所藏之處，遂舉神劍劈破溪旁巨石，書符鎮之。今有蛟石尤在。又過新建縣，地名歎早湖。湖中水蛭甚多，皆是蛟黨奴隸，散入田中，吃人之血。真君惡之，遂乃將藥一粒，投於湖中。其蛭永絕。復歸郡城，轉西山之宅，回見父母，一家俱慶，不在話下。
　　卻說真君屢敗孽龍，仙法愈顯；神通無極，妙合乾坤，仁德沓於人間，聲名傳呼海內。於時普天之下，求為弟子者，不下千數，茲不能盡術，單題數人，他日上升者開列於左。一人姓曾名亨，字興國，泗水人也。天姿明敏，博學多能，修先天後天之教，能知過去未來之事。神人孫登見之曰：「子骨秀神慧，他日必作雲外客。」亨乃潛心學道，游於江南，居在豫章豐城之真陽觀，聞真君得傳法教，投於門下。真君曰：「吾觀興國器量弘雅，神色精厲，可任吾道。」遂將神方秘訣，悉備傳之。又有一人姓時名荷，字道陽，巨鹿人也。少出家，居東海沐陽縣奉仙觀，修老子之教。因入四明山遇神人，教以胎息道引之術，頗能辟榖，亦頗能役使鬼神。是時聞真君道法盛行，徒步踵門，願充弟子。真君見其有神仙之才，納於門下，授以妙訣。又有一人姓甘名戰，字伯武，豐城人也。乃草澤布衣之士，不求聞達，惟喜修真之事。聞真君道法顯揚，逕從師之。真君異其才器，授以妙道。又一人姓施名岑，字木玉，沛郡人也。乃鄉關勇壯之士。其祖施朔仕吳，因徙居九□亦為縣，岑狀貌雄傑，勇捷多力。是時聞真君斬蛟立功，投於門下，真君視其人勇敢決烈，大喜曰：「他日斬蛟滅孽，盡皆此人立功也。」遂納於門下，傳授妙訣，仍使之與甘戰二人執劍，時常侍立左右。真君道：「法既高，弟子益眾，卻之而不可得，乃削炭化為美婦教百人，夜散群弟子寢處而試之，次早驗之，未被炭婦污染者，得十人而已，即異時上升之諸徒也：
　　陳勳、周廣、魯亨、時荷、黃仁寬、施岑、彭抗、盱烈、甘戰，鍾離嘉。
　　這弟子十人，未被炭婦染污者，真君嘉之。凡周遊江湖，誅蛟斬蛇，無不時刻相從。其餘被炭婦所污者，悉皆自愧而去。真君謂施岑、盱烈曰：「此今妖孽為害，變化百端，無所定向，汝二人可向鄱陽湖中，追而尋之。」施盱欣然領命，仗劍而去。夜至鄱陽湖中，登眺台之上以望之，但見一物隱隱如蛇，昂斗擺尾，橫亙數十里。施岑曰：「妖物今在此乎？」即拔劍揮之，斷其腰。至次日天明視之，乃蜈蚣山也。施岑謂盱烈曰：「黑夜吾認此山以為妖物，今誤矣。吾今與汝尚當盡力追尋。」
　　卻說孽龍精被真君殺敗，更傷了二子，並許多族類，咬牙嚼鹵，以恨真君。一日又聚集眾族類商議，欲往小姑潭求老龍報仇。眾蛟黨曰：「如此甚好。」孽龍乃奔入小姑深潭底。那潭不知有幾許深？諺云：大姑闊萬丈，小姑深萬丈。所以叫做小姑潭。那孽龍到萬丈潭底，只見：
　　水泛泛漫天，浪層層拍岸。江中心有一座小姑山，雖是個中流砥柱；江下面有一所老龍潭，卻是個不朽龍宮。那龍宮蓋的碧磷磷鴛鴦瓦，那龍宮闈的光閃閃孔雀屏，那龍宮裡的疏朗朗翡翠簾，那龍宮擺的彎環環虎皮椅。只見老龍坐在虎椅之上，龍女待在堂下，龍兵繞在宮前，夜叉立在門邊，龍子龍孫列在階上。真個是：江心渺渺無雙景，水府茫茫第一家。
　　卻說那老龍出處，他原是黃帝荊山鑄鼎之時，騎他上天。他在天上貪毒，九天玄女拿著他送與羅墮闍尊者，尊者養他在缽盂裡，養了千百年，他貪毒的性子不改，走下世來，就吃了張果老的驢，傷了周穆王的八駿。朱漫泙心懷不忿，學就個屠龍之法，要下手著他。他又藏在巴蜀地方一人家後園之中，橘子裡面，那兩個著棋的老兒想做龍脯。他又走到葛陂中來，撞著費長房打一棒，他就忍著疼，奔走華陽洞去。哪曉得吳綽的斧子又利害些，當頭一劈，受了老大的虧苦，頭腦子雖不曾破，卻失了項下這一顆明珠，再也上天不得。因此上拜見小姑娘娘，求得這所萬丈深潭，蓋造個龍宮，恁般齊整。卻說那孽龍奔入龍宮之內，投拜老龍，哭哭啼啼，告訴那前情，說許遜斬了他的兒子，傷了他的族類，苦苦還要擒他，言罷放聲大哭。那龍宮大大小小，哪一個不淚下。老龍曰：「兔死狐悲，物傷其類。唇齒相輔，唇亡齒寒。許遜既這等可惡，待我與你復一個仇。」孽龍曰：「許遜傳了諶母飛步之法，又得了玉女斬邪之劍，神通廣大，難以輕敵。」老龍曰：「他縱有飛步之法，飛我老龍不過。他縱有斬邪之劍，斬我老龍不得。」於是即〔裝〕作個天神模樣，三頭六臂，黑臉撩牙。則見：
　　身穿著重重鐵甲，手提著利利鋼叉。頭戴著金盔閃閃耀耀紅霞，身跨著奔奔騰騰的駿馬。雄赳赳英風直奮，威凜凜殺氣橫加。一心心要與人報冤家，古古怪怪的好怕。卻說那老龍打扮得這個模樣，巡江夜叉，守宮將卒，人人喝采，個個稱奇道：「好一個裝束！」孽龍亦搖身一變，也變作天神模樣，你看他怎生打扮？則見：
　　面烏烏趙玄壇般黑，身挺挺鄧天王般長。手持張翼德丈八長槍，就好似鬥口靈言的行狀。口吐出葛仙真君的騰騰火焰，頭放著華光菩薩的閃閃豪光。威風不減鄧辛張，更不比前番模樣。
　　卻說那孽龍亦如此打扮，龍宮之內亦是人人喝采，個個誇奇。那老龍打一個旋風，奔上岸來。只見那些蛟黨並孽龍的兒子，接見了歡歡喜喜。於是奮武揚威，騰雲駕霧而來，不在話下。
　　施岑與盱烈從高阜上一望，見那妖氣彌天，他兩個少年英勇，也不管他勢頭來得大，也不管他黨類來得多，就掣手中寶劍，跳下高阜來，與那些妖孽大殺一場。施盱二人雖傳得真君妙訣，終是寡不敵眾，三合之中，擋抵不住，敗陣而走。那老龍與孽龍隨後趕殺，施岑大敗。回見真君，具說前事。真君怒，遂提著兩口寶劍，命甘戰、時荷二人同去助陣。於是駕一朵祥雲，直奔老龍列陣之所，大戰一場。且聽下面分解。

第十一回　許旌陽三次斬蛟　許旌陽追殺蛟黨
　　卻說老龍列成陣勢，老龍居左，孽龍居右，其餘蛟黨往來助陣。真君按下雲頭，立在妖孽對面，那孽龍見了，自古仇人相見，分外眼睜，就提那長槍徑來叉著真君，老龍亦舉起鋼叉徑來叉著真君。好一個真君，展開法力，將兩口寶劍左遮右隔，只見：
　　這一邊揮寶劍對一枝長槍倍增殺氣，那一邊揮寶劍架一管鋼叉頓長精神。這一邊砍將去，就似那呂梁瀉下的狂瀾如何擋抵。那一邊斫將去，就似那蜀山崩了的土塊怎樣支撐。這一邊施高強武藝，殺一個鶻入鴉群。那一邊顯凜烈威風，殺一個虎奔羊穴。這一邊用一個風掃殘紅的法子，殺得他落花片片墜紅光。那一邊使一個浪滾陸地的勢兒，殺得他塵土茫茫歸大海。這一邊擋著孽龍，就好似趙子龍盤河戰文丑。那一邊抵著老龍，又好似關雲長古城戰蔡陽。
　　真個是：
　　撥開覆地翻天手，要斬與波作浪邪。
　　卻說那老、孽二龍，與真君混戰，未分勝敗，後翻身騰在半空。卻要呼風喚雨，飛砂走石來捉真君。此時真君已會騰雲駕霧，遂趕上雲端來戰二龍。二龍又在半空中殺了多時後，落下平地又戰。那些蛟黨見真君法大，二龍漸漸擋抵不住，一齊掩殺過來，時荷甘戰二人，乃各執利劍亦殺入陣中。你看那師徒們橫衝直撞，那些妖孽怎生抵敵得住。那老龍力氣不加，三頭中被真君傷了一頭，六臂中被真君斷了一臂，遂化陣清風去了。孽龍見老龍敗陣，心下慌張，恐被真君所捉，亦化作一陣清風望西而去。其餘蛟黨見孽龍老龍敗陣，各自逃散，有化作螽斯，在麥隴上逼逼剝剝跳的；有化作青蠅，在棘樹上嘈嘈雜雜鬧的，有化作蚯蚓，在水田中扭扭屹屹走的；有化作蜜蜂，在花枝上擾擾嚷嚷采的；有化作蜻蜓，在雲霄裡輕輕款款飛的；有化作土狗子，不做聲，不做氣，躲在田塝下的。
　　彼時真君追趕妖孽，走在田塝上經過，忽失了一足，把那田塝踹開，只見一道妖氣迸將出來。真君急忙看時，只見一個土狗子躲在那裡。真君將劍一揮，斬成兩截，原來是孽龍第五子也。後人有詩歎曰：
　　自笑蛟精不見機，苦同仙子兩相持。
　　今朝揮起無情劍，又斬親生第五兒。
　　卻說真君斬了孽龍第五子，急忙追尋孽龍，不見蹤影，遂與二弟子且回豫章。吳君謂真君曰：「目今蛟黨還盛，未曾誅滅，孽龍有此等助威添勢，豈肯罷休？莫若先除了他的黨類，使他勢孤力弱，一舉可擒，此所謂射人先射馬之謂也。」真君曰：「言之有理。」遂即同施岑、甘戰、陳勳、盱烈、鍾離嘉群弟子隨己出外，追斬蛟黨，猶恐孽龍精潰其郡城，留吳君、彭抗在家鎮之。於是真君同群弟子或登高山，或往窮谷，或經深潭，或詣長橋，或歷大湖等處尋取蛟黨滅之。真君一日至新吳地方，忽見一蛟變成一水牛，欲起洪水，淹沒此處。人民噓氣一口，漲水一尺，噓氣二口，漲水二尺。真君怒曰：「此蛟黨恣害也。」遂揮劍欲斬之。那蛟孽見了真君，魂不附體，遂奔入潭中而去。真君即立了石碑一片，作鎮蛟之文以禁之，其文曰：
　　奉命太玄，得道真仙。劫終劫始，先地先天。無理法界，玄之又玄。勤修無遺，白日昇仙。神劍落地，符法升天。妖邪喪膽，鬼精逃潛。其潭至今名曰鎮龍潭，其石碑至今猶存也。
　　一日真君又行至海昏之上，聞有巨蛇據山為穴，吐氣成雲，長有數里，人畜在氣中者，即被吞吸。江湖舟船，多遭其覆溺。大為民害。施岑登北嶺之高而望之，見其毒氣漲天，乃歎曰：「斯民有何不幸，而久遭其害也？」遂稟於真君，欲往誅之。真君曰：「吾聞此畜妖氣最毒，搪突其氣者十人十死，百人百亡，須待時而往。」良久，俄有一赤烏飛過，真君曰：「可矣。」遂引群弟子前至蛇所，伏劍叱曰：「妖物，汝害人麼？」其蛇奮然躍出深穴，舉首高數十丈，眼若火炬，口似血盆，鱗似金錢，口中吐出一道妖氣。則見：冥冥濛濛，比蚩尤迷敵的大霧；昏昏暗暗，例元規污人的飛塵。飛去飛來，卻似那漢殿宮中結成的黑塊；滾上滾下，又似那太山巖裡吐出的頑雲。大地之中，遮蔽了嶺巒嶺岫；長空之上，隱藏了日月星辰。彌瀰漫漫，漲將開千有百里；霏霏拂拂當著了十無一生。
　　正是：
　　妖蛇吐氣三千丈，千里猶聞一陣腥。
　　真君見蛇妖毒氣腥穢莫聞，遂呼了一口仙風，吹散其氣，乃率其弟子各揮寶劍，鄉人摩旗擺鼓，吶喊振天相助，妖蛇全無懼色，奔將過來。真君乃運起法雷，劈頭打去，兼用神劍一指，蛇乃卻步。施岑、甘戰二人乃奮勇飛步縱前，施踏其首，甘踹其尾，這個蛇那些是如常山之勢，首動尾應。真君遂以劍劈其顙，陳勳再引劍當中腰斬之，蛇腹遂爾裂開。忽有一小蛇自腹中走出，長有數丈，施岑欲斬之，真君曰：「彼母腹中之蛇，未曾見天日，猶不曾加害於民，不可誅之。」遂叱曰：「畜生，好去！我放汝性命，毋得害人！」小蛇懼怯，奔行六七里，聞鼓噪之聲，猶反聽而顧其母。群弟子再請追而戳之。真君曰：「既放其生，而猶追而戮之，是心無惻隱，口有雌黃者，吾不為也。」蛇子遂得入江。
　　大蛇既死，其骨聚而成洲。真君入海昏經行之處，皆留壇靖，凡有六處，通侯時之地為七。一曰進化靖，二曰節奏靖，三曰丹符靖，四曰華表靖，五曰紫陽靖，六曰霍陽靖，七曰列真靖，其勢布若星斗之狀，蓋以鎮壓其後也。巨蟒既誅，妖血污劍。於是洗磨之，且削石以試其鋒。真君謂諸徒曰：「蛟黨除之莫盡，更有孽龍精通靈不測，今知我在此，若伺隙潰我郡城，恐吾君彭抗二人，莫能懾服，莫若棄此而歸。」施岑是個勇士，謂曰：「此處妖孽甚多，再等幾日，殺幾個回去卻好。」真君曰：「吾在外日久，恐吾郡蛟黨又聚作一處，可速歸除之。」於是悉離海昏而行，海昏鄉民感真君之德，遂立真君生祠，四時享祭，不在話下。
　　且說孽龍精知真君領弟子等出海昏等處誅滅己之族類，心囗痛恨欲將豫章郡滾成一海，以報前仇。遂聚集敗殘蛟黨，尚有七八百餘。孽龍曰：「昨夜月離於畢，今夜酉時，主天陰晦瞑，風雨大作。我與爾等趁此機會，把豫章郡一滾而沉，有何不可？」此時正是午牌時分，吳君猛與彭君抗，恰從西山高處舉目一望，只見妖氣漫天，乃曰：「許師往外誅妖，不想妖氣盡聚於此。」言未畢，忽見豫章郡社伯並土地等神來見吳君，說道：「孽龍又聚了八百餘蛟黨，欲攪翻江西一郡，變作滄海，只待今夜酉牌時分，風雨大作之時，就要下手。有等居民聞得孽龍這樣言語，皆來小神廟中叩頭磕腦，叫小神保他。我想江西不沉卻好，若沉了時節，正是泥菩薩落水，自身難保，還保得別人？伏望尊仙，怎生區處？」
　　吳君聽說此事，到吃了一大驚，遂與彭君急忙下了山頭。吳君謂彭君曰：「爾且伏劍一口，驅使神兵，先往江前江後巡邏。」彭君去了。吳君乃上了一座九星的法壇，取過一個五雷的令牌，伏了一口七星的寶劍，注上一碗五龍吐的淨水，念了幾句乾羅恆那九鳳破穢真君的神咒，押了一個三台的真訣，步了一個八卦的神罡，乃飛符一道，逕差年值功曹，送至日宮太陽帝君處投下，叫那太陽帝君「把這個日輪兒緩緩的沉下，卻將酉時翻作午時，就要如魯陽揮以長戈，即返三捨。虞公指以短劍，卻轉幾分的日子。」又飛符一道，逕差月值功曹，送至月宮太陰皇君處投下，叫那太陰皇君「把這個月輪兒緩緩的移上，卻將亥時扯作酉時，就要如團團離海角，漸漸出雲衢，此夜一輪滿，清光何處無之月。」又飛符一道，逕差日值功曹，送至風伯處投下，叫那風怕「今晚將大風息了，一氣不要吹噓，萬窮不要怒叫。切不可過江掇起龍頭浪，拂地吹開馬足塵，就樹撮時黃葉落，入山推出白雲來。」又飛符一道，逕差時值功曹，送至雨師處投下，叫那雨師「今晚收了雨腳，休得要點點滴滴打破芭蕉，淋淋漓漓洗開苔蘚，頹山黑霧傾濃墨，倒海沖風瀉急湍，勢似陽侯誇溟海，聲如項羽戰章邯。」又飛符一道，差那得令大神徑到雷神處投下，叫那雷神「今晚將五雷藏著，休得要驅起那號令，放出那霹靂，轟轟烈烈，使一鳴山嶽震，再鼓禹門開，響激天關轉，聲從地穴來。」又飛符一道，差著急腳大神送至雲師處投下，叫他「今晚捲起雲頭，切不可氤氤氳氳遮掩天地，渺渺漠漠蒙蔽江山，使那重重翼鳳飛層漢，疊疊從龍出遠波，太行遊子思親切，巫峽襄王入夢多。吳君遣符已畢，又差那社怕等神，火速報知真君，急回豫章郡，懾伏群妖，毋得遲誤。吳君調撥已畢，遂親自仗劍鎮壓群蛟，不在話下。
　　卻說孽龍精只等待日輪下去，月光上來的酉牌時分，就呼風喚雨，驅雲使雷，把這豫章一郡滾沉，不想長望短望，日頭只在未上照耀，叫他下去，那日頭就相似縛了一條繩子，再也不下去。孽龍又招那月輪上來，這月輪就相似有人扯住著他，再也不上來。孽龍怒起，也不管酉時不酉時，就命取蛟黨，大家呼著風來。誰知那風伯遵了吳君的符命，半空中叫道：「孽龍，你如今學這等歪，卻要放風，我那個聽你！」孽龍呼風不得，就去叫雷神打雷。誰知那雷神遵了吳君的符命，半下兒不響。孽龍道：「雷公，雷公，我往日喚你，少可有千百聲，今日半點聲氣不做，敢害啞了？」雷神道：「我到不害啞，只是你今日害顛。」孽龍見雷公不響，無如之奈，只得叫聲：「雲師，快興雲來！」那雲師遵了吳君的符命，把那千巖萬壑之雲，只卷之退藏於密，那肯放之彌於六合。只見玉宇無塵，天清氣朗，那雲師還在半空中，唱一個萬里長空收暮雲耍子哩。孽龍見雲師不肯興雲，且去問雨師討雨。誰知那雨師亦遵了吳君的符命，莫說是千點萬點灑將下來，就是半點兒也是沒有的。孽龍精望日日不沉，招月月不上，呼風風不至，喚雨雨不來，驅雷雷不響，使云云不興，直激得怒從心上起，惡向膽邊生，遂謂眾蛟黨曰：「我不要風雲雷雨，一小小豫章郡，終不然滾不成海？」遂聳開鱗甲，翻身一轉，把那江西章江門外就沉了數十餘丈。吳君看見，即忙飛起手中寶劍，駕起足下祥雲，且取孽龍。孽龍與吳君廝戰，彭君亦飛劍助敵。此江西城外，大殺一場。不知勝負若何，且聽下面分解。

第十二回　許旌陽四次斬蛟　龍王太子輔孽龍
　　卻說吳彭二君與那七八百蛟黨並孽龍廝殺，孽龍招取黨類一湧而至，在上的變成無數的黃蜂，撲頭撲腦亂丁；在下的變成滾滾的長蛇，遍足亂繞。孽龍更變作個金剛菩薩，無長不長無大不大，手執金戈與吳君彭君混戰。好一個吳君！又好一個彭君！上殺個雪花蓋頂，戰住狂蜂；下殺個枯樹盤根，敵住長蛇，中殺個鷂子翻身，抵住孽龍。自未時殺起，殺近黃昏。
　　忽真君同著諸弟子到來，大喝一聲：「許遜在此！孽畜敢肆害麼！」諸蛟皆有懼色，孽龍見了真君，咬定牙根，要報前仇，乃謂群蛟黨曰：「今日遭此大難，我與爾等死無□類矣。」於是諸蛟踴躍言曰：「父子兄弟，當拚命一戰，共決雌雄，奈何怯乎？」遂與孽龍精力戰真君。怎見得利害：
　　愁雲蔽日，殺氣漫空。地覆天翻，神愁鬼哭。仙子無邊法力，妖精許大神通。一個萬丈潭中孽怪，舞著金戈；一個九重天上真仙，飛將寶劍。一個稜稜層層，甲鱗竦動；一個變變化化，手段高強。一個呵一口妖氣，霧漲雲迷；一個吹一口仙風，天清氣朗。一個有蛟子蛟孫助他耀武，一個有仙徒仙弟佐他揚威。一個領蛟子蛟孫戰真仙，恰好似八十萬曹兵鏖赤壁；一個同仙徒仙弟收妖孽，卻好似二十八漢將關昆陽。一個是妖孽中數他作班頭，一個是神仙中推他為領袖。一個翻江流攪海水，重重疊疊湧波濤；一個撼乾樞搖坤軸，烈烈轟轟運霹靂。一個要為族類報了冤仇，一個要為生民除將禍害。
　　正是：
　　兩邊齊角力，一樣顯神機。
　　到頭分勝敗，畢竟有雄雌。
　　卻說孽龍精奮死來戰真君，真君正要拿住他以絕禍根，那些蛟黨終是心中懼怯真君的，弟子們各持寶劍或斬了一兩個的，或斬了三四個的，或斬了五六個的，噴出腥血，一片通紅。周廣一劍，又將孽龍的第二子斬了。其餘蛟黨一個個變化走去。只有孽龍與真君獨戰，回頭一看，蛟黨無一人在身旁也，只得跳上雲端，化一陣黑風而走。真君急追趕時，已失其所在，乃同眾弟子回歸。真君謂吳猛曰：「此番若非君之法力，數百萬生靈盡葬於波濤中矣。」吳君曰：「全仗尊師殺退蛟孽，不然，弟子亦危也。」
　　卻說孽龍屢敗，除殺死族類外，六子之中已殺去四子，眾蛟黨恐真君誅己，心怏怏不安，盡皆變去，止有三蛟未變。三蛟者其二蛟系孽龍子，其一蛟系孽龍孫，藏於新建洲渚之中，其餘各變形為人，散於各郡城市鎮中，逃躲災難。一日有真君弟子曾亨，入於城市，見二少年狀貌殊異，鞠躬長揖曾亨，問曰：「公非許君高門乎？」曾亨曰：「然。」既而問少年曰：「君是何人也？」少年曰：「僕家居長安，累世崇善，遠聞許公深有道術，誅邪斬妖，必仗神劍，願聞此神劍有何功用？」曾亨曰：「吾師神劍功用甚大，指天天開，指地地裂，指星辰則失度，指江河則逆流，萬邪不敢擋其鋒，千妖莫能攖其銳。出匣時霜寒雪凜，耀光處鬼哭神愁，乃天賜之至寶也。」少年曰：「世間之物，不知亦有何物可擋賢師神劍而不為其所傷也？」曾亨戲謂之曰：「吾師神劍惟不傷冬爪葫蘆二物耳，其餘他物皆不能擋也。」少年聞言，遂告辭曾亨，相別而去。曾亨亦不知少年乃是蛟精所變也。蛟精一聞冬爪葫蘆之言，盡說與黨類知悉。
　　真君一日以神劍授弟子施岑、甘戰，令其遍尋蛟黨誅之。蛟黨以甘施二人追尋甚緊，遂皆化為葫蘆冬瓜，泛滿江中。真君登秀峰之巔望之，乃呼施岑、甘戰謂曰：「江中所浮者，非葫蘆冬瓜，乃蛟精餘黨也。汝二人可復水內斬之。」於是施岑、甘戰飛步水上，舉劍望葫蘆亂吹，蓋冬瓜葫蘆乃是輕浮之物，一砍即入水中，不能得破。正懊惱之間，忽有過往大仙，在虛空中觀看，遂令社伯之神變為一八哥鳥兒，往施岑、甘戰頭上叫曰：「下剔上，下剔上。」施岑大悟，即舉劍自下剔上，滿江蛟黨約有七百餘性命，連根帶蔓悉無□類。江中碧澄澄流水，變為紅滾滾波濤。止有三蛟未及變形者因而獲免。真君見蛟黨盡誅，遂封那八哥鳥兒頭上一冠，所以至今八哥兒頭上皆有一冠。真君斬盡蛟黨，後人有詩歎曰：
　　神劍稜稜辟萬邪，碧波江上剔葫瓜。
　　孽龍黨類思翻海，不覺江心殺自家。
　　且說孽龍精所生六子，已誅其四，蛟黨千餘俱被真君誅滅，止有第三子與第六子，並有一長孫藏於新建縣洲渚之中，尚得留命，及聞真君盡誅其蛟類，乃大哭曰：「吾父未知下落，今我等兄弟六人，傳有子孫六七百，並其族類共計千餘，今皆被許遜剿滅，止留我兄弟二人，並一侄在此。吾知許遜道法高妙，豈肯容我叔侄們性命？不如前往福建等處逃躲殘生，再作區處。」正欲起行，忽見真君同弟子甘戰、施岑卒至，三蛟急忙逃去。真君見一道妖氣沖天而起，乃指與甘施二人曰：「此處有蛟黨未滅，可追去除之，以絕其根。」真君遂與甘施二人飛步而行，躡蹤追至半路，施岑飛劍斬去一尾，追至福建延平府地名■洋九里潭，其一蛟即藏於深潭之中。真君召卿人謂曰：「吾乃豫章許遜，今追一蛟精至此，伏於此潭，吾今將竹一根插於潭畔石壁之上，以鎮壓之，不許殘害生民，汝等居民勿得砍去。」言畢，即將竹插之，乃囑之曰：「此竹若罷，許汝再生。此竹若茂，不許再出。」至今潭畔，其竹母若凋零，則復生一筍成竹，替換復茂。
　　更有一蛟被真君與甘施二人趕至福建建寧府崇安縣。有一寺名懷玉寺，其寺有一長老，法名全善禪師，在法堂誦經，忽見一少年走入寺中哀告曰：「吾乃孽龍之子，今被許遜剿滅全家，追趕至此甚可憐憫，望賢師救我一命，後當重報！」長老曰：「吾聞豫章許遜，道法高妙，慧眼通神，吾此寺中何處可躲？」少年曰：「長老慈悲為念，若肯救援小人，小人當化作粟米一粒，藏於賢師掌中，待許遜到寺，賢師只合掌誦經，方保無事。」長老遂以允諾。少年即化為粟米一粒，入於長老掌中躲訖。真君與甘戰、施岑二人趕入寺中，謂長老曰：「吾乃豫章許遜，趕一蛟精至此，今在何處？可令他出來見我。」長老也不答應，只管合掌拱手，口念真經。真君不知藏在長老掌中，遍尋不見，遂往寺外前後各處尋之；並不見蹤跡。施岑曰：「想蛟精去矣，吾等合往他處尋趕。」
　　卻說蛟精以真君去寺已遠，乃復化為少年，拜謝長老言曰：「深蒙賢師活命之恩，無可報答，望賢師分付寺中，看令七日七夜不要撞鐘擂鼓，容我報答一二。」長老依言分付師兄師弟，徒子徒孫等訖。及至三日，只見寺中前後狂風頓起，冷氣颼颼，土木自動，長老大驚謂僧眾曰：「吾觀孽龍之子本是害人之物，得我救命，教我等七日七夜不動鐘鼓，今止三日，風景異常，想必是他把言語哄我。若不打動鐘鼓，莫說望他報恩，此寺反然遭害。那時悔之晚矣。」於是即令僧眾撞起那東樓上華鐘，那鍾兒響了一百單八聲，榮榮汪汪，正是梵王宮裡鯨音吼，商客舟中夜半聞。又打起那西樓上畫鼓。那鼓兒響了一個三起三煞，丁丁東東，正是儼若雷鳴雲漢上，恍疑鼉吼海濤中。那蛟精聞得鐘鼓之聲，吃了一驚，即轉身變為少年，回到寺中，來見長老言曰：「台前日分付寺中七日勿動鐘鼓，意欲將寺門外前後高峻之處蕩成萬畝良田，報答吾師活命之恩。今才三日，止將□□□□蕩得平些，滾有泉出，未及如數。而吾師即動鐘鼓□□□□。」長老以狂風頓起、山動地動為對，那少年不勝□□□□，乃令人往寺外前後觀之，但見高峻之處皆蕩得坦平，□□水流不竭，至今懷玉寺中不止千擔谷種良田，蓋亦蛟精報恩所致。卻說真君離了寺門，遍尋不見蛟精，乃復回高處望之，只見妖氣依原還在寺中，乃與甘施二人又來寺中尋覓。其蛟精知真君復來，即先化為一僧拜辭長老言曰：「吾族中有眾千餘，皆被許遜誅滅。兄弟六人，已亡其四，吾父又未知存亡何如。吾今悔改前非，修行悟道。」言畢垂淚而別。真君果復至寺中，只見妖氣出外，遂乃躡跡迫至建陽地名葉墩，遙見一僧，知是蛟精所變，乃令甘施二弟子迫趕至近。甘施意欲斬之，真君連忙喝住，曰：「不可。此物雖是害人，今化為僧，量必改惡遷善。」遂叱曰：「孽畜，吾今赦汝前去，汝務要從善修行，勿害生民。吾有諦語分付與汝，勞心記著：逢湖則止，逢仰則住。」分付以畢，遂縱之而去。甘戰叱曰：「孽畜，我師父饒了你性命，再不要害人！」施岑亦叱曰：「孽畜，你若不遵我師父諦語，再若害人，我擒汝就如反掌之易。」
　　那僧含羞亂竄而去，脫離了葉墩地方。來至一村，前有一山，遇一牧童，其僧乃問曰：「此處是何地名？」牧童答曰：「此處地名貴湖，前面一山名曰仰山。」僧聞牧童之言，乃大喜曰：「適問承真君分付，逢湖則止，逢仰則住。今到此處，合此二意，可以在此居住矣。」遂憩於路旁水田之間，其中間泉水四時不竭，後乃名離龍窟。即於仰山修行，法名古梅禪師，遂建一寺名仰山寺。其寺當時乏水，古梅將指頭在石壁上亂指，皆有泉出其寺，由糧亦廣。真君即於葉墩立一觀，名曰真君觀。遙與仰山相對，以鎮壓之。卻說真君又追一蛟精，其蛟乃孽龍第一子之子，孽龍之長孫也。其蛟直走至福州南台躲避，潛其蹤跡。真君命甘施二弟子遍處尋索，乃自立於一石上，垂綸把釣。忽覺釣絲若有人扯住一般，真君乃站在石上，用力一扯，石遂裂開。只見扯起一個大螺，約有二三丈高大。螺中有一女子現出，真君曰：「汝妖也。」其女子雙膝跪地，告曰：「妾乃南海水侯第三女，聞尊師傳得仙道，欲求指教修真之路。故乘螺舟，特來相叩。」真君乃指以高蓋山可以修煉之所，且曰：「此山有苦參甘草，上有一井，汝將其藥洗於井中，飲其水，久則自可成仙。」遂命女子復入螺中，用巽風一口，吹螺舟浮於水面，直到高蓋山下。女子乘螺於此，遂登山採取苦參，甘草等藥，日於井中洗之。飲其井水，後女子果成仙而去。
　　卻說施岑、甘戰回見真君言：「蛟精無有尋處。」真君乃白高山絕頂以望，見妖氣一道隱隱在福州城開元寺井中噴出，乃謂弟子曰：「蛟精已入在井中矣。」遂至其寺中用鐵佛一座，置於井上壓之。真君收伏三蛟已畢，遂同甘戰、施岑復回豫章，再尋孽龍誅之。後人有詩歎曰：
　　迢迢千里到南閩，尋覓蛟精駕霧雲。
　　到處留名留異跡，今人萬古仰真君。
　　卻說孽精既不能滾沉豫章，其族黨變為瓜葫，一概被真君斬滅，所生六子，斬了四子，只有二子一孫，未知下落。越思越惱，只得又奔往洋子江心，見了火龍父親，哭訴其事。火龍曰：「四百年前孝悌明王傳法與蘭公，卻使蘭公傳法與諶母，諶母傳法與許遜。吾知許遜一生，汝有此難久矣。故我當時就令了黿帥，統領蝦兵蟹將，要問他追了金丹、寶鑒、銅符、鐵卷之文，誰知那蘭公將我等殺敗，我彼時少年精壯，已不奈蘭公何了。今日有許多年紀，筋力憔悴，還奈得許遜何？這憑你自去。」孽龍歎曰：「今人有說，父不顧子的世界，果然果然！」火龍罵曰：「畜生，我滿眼的孫子，今日被你不長進，敗得一個也沒了，還來怨我！」父親遂打將孽龍出來。
　　孽龍見父親不與他做主，遂在江岸上放聲大哭，哭道：「天，天，你既生孽龍，莫生許遜。既生許遜，莫生孽龍。」言罷又哭。這一哭不打緊，卻驚動南海龍王敖欽第三位太子。彼時，太子領龍王鈞旨，同巡江夜叉身上披掛，手執鋼刀，正在此巡邏長江，見了孽龍，認得是火龍的兒子，即忙問曰：「孽龍在此哭著甚事？」孽龍道：「吾族黨一千餘人，皆被許遜誅滅。今父親又不與我作主，我而今纍纍然，若喪家之狗，怎的由人不哭？」太子曰：「自古道家無全犯，許遜怎麼就殺了你家許多人？他敢欺我水府無人麼？老兄且寬心，待我顯個手段擒他，報取冤仇，有何不可？」孽龍道：「許遜傳了諶母飛步之法，仙女所賜寶劍，其實神通廣大，難以輕敵。」太子曰：「我龍宮有一鐵杵，叫做如意杵。有一鐵棍，叫做如意棍。這個杵這個棍，欲其大，就有屋桷般大。欲其小，只如金針般小。欲其長，就有三四丈長。欲其短，只是一兩寸短。因此叫如意的棍、如意的杵。此皆是父王的寶貝，那棍兒被孫行者討去，不知那猴子打死了千千萬萬、萬萬千千的妖怪。只有這如意杵兒未曾使用。今帶在我的身上，試把來與許遜弄一弄。他若擋抵得住，真有些神通。」孽龍道：「敢問太子，這杵是哪一代鑄的？」太子道：「這杵自乾坤開闢之時，有一個盤古王，鑿了那崑崙山幾片稜層石，架了一座的紅爐，砍了廣寒宮一株娑陀樹，燒了許多的黑炭，取了須彌山幾萬斤的生鐵，用了太陽宮三味的真火，叫了那煉石的女媧，煉了七七四十九個日頭，卻命著雨師灑道，風伯扇風，太乙護爐，祝融看火，因此上煉得這個杵兒，要大就大，要小就小，要長就長，要短就短。且此杵有些妙處，拋在半空之中，一變十，十變百，百變千，千變萬，更會變化哩。」
　　孽龍問曰：「而今那鐵杵放在哪裡？」太子即從耳朵中拿將出來，向風中晃三晃，就有屋桷般大。晃三晃就有竹竿般長。孽龍看見，大喜曰：「這樣東西，要長則長，要大則大，那許遜有些法力，可以擋抵一二。只是徒弟們皆後生之輩，禁得幾杵，禁得幾杵？」夜叉見太子欲與孽龍報仇，乃諫止曰：「龍王千歲爺爺沒有鉤旨，太子怎敢擅用軍器？恐千歲爺爺知道，不當穩便。」太子曰：「吾主意已定、你肯輔我便同去，殺一陣來，如不肯輔我，任你先轉南海去罷。」夜叉乃不肯相助，先轉回南海去了。
　　卻說那太子殺奔豫章，要拿著許遜與那孽龍報仇。卻怎生打扮，則見：
　　重疊疊鱉甲堅固，整齊齊海帶飛斜。身騎著海馬號三花，好一似天門冬將軍披掛。走起了磊磊落落滑石，飛將來溟溟漠漠辰砂。索兒絞的是天麻，要把威靈仙拿下。
　　卻說真君同著弟子施岑等各仗寶劍，正要去尋捉孽龍，忽見龍王三太子叫曰：「許遜，許遜，你怎麼這等狠心，把我孽龍家千百餘人一概誅戮？你敢小覷我龍宮呵！我今日與你賭賽一陣，把你拿將過來，與俺孽龍報了冤仇，才曉得我的本事。」真君慧眼一看，認是南海龍王的三太子，喝曰：「你父親掌管南海，素稱本分。今日怎的出你們不肖兒子？你好好回去，免致後悔。」太子道：「你殺人之父，人亦殺其父。殺人之兄，人亦殺其兄。孽龍是我水族中一例之人，我豈肯容你這等欺負？」於是舉起鋼刀，就望真君一砍，真君亦舉起利劍來斬太子。你看那兩個大殺一場，卻不知勝負若何。則見：
　　一個是九關中神仙領袖，一個是四海內龍子班頭。一個的道法精通卻會吞雲吸霧，一個的武藝慣熟偏能掣電驅雷。一個呼諶母為了師傳最大神通，一個叫龍王做了父親盡高聲價。一個飛寶劍，前挑後剔，光光閃閃就如那大寒陸地凜嚴霜；一個拋鐵杵，直撞橫衝，■■璫璫就如那除夜人家燒爆竹。真個是，棋逢敵手，終朝勝負難分；卻原來，陣遇對頭，兩下高低未辨。
　　卻說真君與那太子，刀抵著劍，劍對著刀，自巳牌時分戰至午時，不分勝敗。施岑謂眾道友曰：「此龍子本事盡高，恐師父不能拿他，可大家一齊掩殺。」那太子見了真君弟子一齊助戰，遂在耳朵中取出那根鐵杵來，晃了兩三晃，望空拋起。好一個鐵杵！一變作十，十變作百，百變作千，千變作萬，半天之中就如那紛紛柳絮顛狂舞，滾滾蜻蜒上下飛，滿空懂得乒乓響，恰似潘丞相公子打擂槌。你看那真君的弟子們，才把那腦上的杵兒撇開，忽一杵在腦後一打。才把那腦後的杵兒架住，忽一杵在心窩一篤，才把心窩的杵兒一抹，忽一杵在肩膀上一錐，那些弟子們怕了那杵，都敗陣而走。好一個真君，果有法術！果有神通！將寶劍望東一指，杵從東落；望西一指，杵從西開；望南一指，杵從南墜；望北一指，杵從北散。真君雖有這等法力，爭奈千千萬萬之杵，一杵去了，一杵又來，卻未能取勝。
　　忽觀世音菩薩聞得此事，乃曰：「敖欽龍王十分仁厚，生出這個不肖兒子，助了蛟精，我若不去收了那如意杵寶貝，許遜縱有法力，無如之奈。」於是駕起樣雲，在半空中，解下身上羅帶，做成一個圈套兒丟將起來，把那干千萬萬之杵盡皆套去。那太子見了人套去他的寶貝，心下慌張，敗陣而走。孽龍接見問曰：「太子與許遜征戰得大勝否？」太子曰：「我戰許遜，正在取勝之際，不想有一婦人使一個圈套，把我那寶貝套去了，我而今沒處得。」孽龍曰：「套寶貝者非是別人，乃是觀世音菩薩。」
　　言未畢，真君趕至，孽龍見了即化一陣黑風走了。太子心中不忿，又提著手中鋼刀，再來交戰。此是敗兵之將，英勇不加，兩合之中，被真君左手一劍，架開鋼刀，卻將右手一劍，斬那太子。忽觀世音菩薩急忙止住曰：「不可，不可！」真君舉眼一看，見是觀音，遂停住寶劍。觀音曰：「此子是敖欽龍王的第三子，今無故輔助孽龍，本該死罪，奈他父親素是仁厚。今我在此，若斬了此子，龍王又說我不救他，體面上不好看。」真君方才罷手。
　　卻說那巡江夜叉回轉龍宮，將太子助孽龍之事，一一稟知龍王。龍王頓足罵曰：「這畜生，恁的不肖！」彼時，東海龍王敖順、西海龍王敖廣、北海龍王敖潤同聚彼處，亦曰：「這畜生今日去戰許遜，就如那葛伯與湯為仇。輔助孽龍，就如那崇侯助紂為虐。容不得他！」敖欽曰：「這樣兒子，要他則甚？」遂取過一口利劍，敕旨一道，令夜叉將去，叫太子自刎而亡。夜叉領了敕旨，繼了寶劍，逕來見著三太子，說道：「千歲爺爺知太子輔助孽龍，心中發怒，將敕旨一道、利劍一口，叫太子自刎而亡。」太子聞得此言，嚇得個魂不著體，遂跪下觀音，叫道：「善菩薩，沒奈何到我父王處保過這次。」觀音道：「只怕你父親難饒你死罪，你不如到蛇盤谷中鷹愁澗躲避，三百年後，等唐三藏去西天取經，罰你變做個騾子，逕往西竺國馱經過來。那時將功贖罪，我對你父親說過，或可留你。」太子眼淚汪汪，拜辭觀世音往鷹愁澗而去。觀音復將所收鐵杵，付與夜叉，教夜叉支付與龍王去訖。真君亦辭了觀音，回轉豫章，不在話下。但不知後來收伏孽龍如何，且聽下面分解。

第十三回　孽龍求觀音講和　真君五次收孽龍
　　卻說觀音菩薩別了真君，欲回普陀巖去。孽龍在途中投拜，欲求與真君講和，後當改過前非，不敢為害。言辭甚哀。觀音見其言語懇切，乃轉豫章，來見真君。真君問曰：「大聖到此，復有何見諭？」觀音曰：「吾此一來，別無甚事，孽龍欲與君講和，今後改惡遷善，不知君肯允否？」真君曰：「他既要講和，限他一夜滾百條河，以雞鳴為止。若有一條不成，吾亦不許。」弟子吳猛諫曰：「孽畜原心不改，不可許之。」真君曰：「吾豈不知？但江西每逢春雨之時，動輒淹浸，吾欲其開成百河，疏通水路耳，非實心與之和也，」觀音亦曰：「害人之物，吾亦不能容他。但適來見其言辭懇切，聊此一行耳。和與不和，卻憑君自處。」
　　於是觀音遂辭真君而去。孽龍接見，問其所以。觀音將真君所限之事，一一說與孽龍。孽龍大喜，是夜用盡神通，連滾連滾，恰至四更，真君命社伯等神扣計其數，已滾九十九條，社伯心慌，乃假作雞鳴，引動眾雞皆鳴。孽龍聞得大驚懼，自知不能免罪，乃化為一少年，未及天明，即遁往湖廣躲避去訖。真君至天明查記河數，止欠一條。雞聲盡鳴，乃知是社伯假雞鳴也，遂令弟子計功受賞。真君急尋孽龍之時，已不知其所在。後來遂於河口立縣，即今之南康湖口縣是焉。
　　卻說孽龍遁在黃州府黃崗縣地方，變作個少年的先生求館。時有姓史的，有一老者，名仁，家頗饒裕，有孫子十餘人，正欲延師開館。孽龍至其家，揖曰：「小生姓曾名良，本貫豫章人氏，聞君家有館，特來領教。」史老見其人品清高，禮貌恭敬，心竊喜之，但未知其學問何如，遂謂曰：「敝鄉舊俗，但先生初來者，或考之以文，或試之以對，然後啟帳單。老有一對，欲領尊教，何如？」孽龍曰：「願聞。」史老曰：「曾先生腰間加一（四）點，魯邦賢士。」孽龍曰：「我就把令孫為對。」遂答曰：「史小子頭上著一橫，吏部天官。」史老見先生對此對絕妙，不勝之喜，乃曰：「先生高才邃養，奈寒舍學俸微少，未可輕屈。」孽龍道：「亦有仁義而已矣，何必曰利？」史老遂擇日啟館，叫諸孫具贄見之儀，行了拜禮，遂就門下授業。孽龍教授那些生徒，辨疑解惑，講書說經，明明白白，諸生大有進益，不在話下。
　　卻說真君以孽龍自滾河以後，遍尋不見，遂同甘戰、施岑二人徑到湖廣地面，尋覓蹤跡。忽望妖氣在黃崗縣鄉下姓史的人家，乃與二弟子徑往其處，至一館中，知是孽龍在此變作先生教訓生徒。真君乃問其學生曰：「先生哪裡去了？」學生答云：「先生洗浴去了。」真君曰：「在哪裡洗浴？」學生曰：「在澗中。」真君曰：「這樣十一月天氣還用冷水洗浴？」學生曰：「先生是個體厚之人，不論寒天熱天，常要在水中去浸一浸。若浸得久時，還有兩三個時辰才回來。」真君乃與弟子坐在館中，等他回時就下手拿著。忽舉頭一看，見柱壁上有對聯云：
　　趙氏孤兒切齒不忘屠岸賈；
　　伍員烈士鞭屍猶恨楚平王。
　　恨小非君子，無毒不丈夫。
　　又壁上題有詩句云：
　　自歎年未（來）運不濟，子孫零落卻無遺。
　　心懷東海波瀾闊，氣壓西江草樹低。
　　怨處咬牙思舊恨，豪眾揮筆記新詩。
　　男兒不展風雲志，空負天生八尺軀。
　　真君看詩對已畢，乃大驚，謂其弟子曰：「此詩此對自是復仇之語，若此孽不除，終成大患，汝等務宜勉力擒之。」言未畢，忽史老來館中看孫子攻書。時盛冬天氣，史老身上披領羊裘，頭上戴頂暖帽，徐徐而來。及見真君丰姿異常，連忙施禮，問曰：「先生從何而來？」真君答曰：「小生乃豫章人，特來訪友。」史老謂孫子曰：「客在此，若何不通報？」遂邀真君與二弟子至家下告茶。茶畢，史老問真君姓名，真君曰：「小生姓許名遜，此二徒一姓施名岑，一姓甘名戰。」史老曰：「聞得許君者法術甚妙，誅滅蛟精，敢是足下否？」真君曰：「然。」史老遂下拜禮，真君以其年老，即連忙答之。史老謂真君曰：「仙駕臨此，欲何為？」真君曰：「尊府教令孫者，乃孽龍精也，變形於此，吾尋蹤覓跡，特來擒之。」史老大驚，乃曰：「怪道這個先生無問寒天暑天，日從澗中洗浴，浴水之處，往時淺淺的，今成一潭，深不可量。」真君曰：「尊翁有緣，幸遇小生相救。不然，今日是個屋舍，後日是個江河。即尊翁家屬等，且葬魚腹矣。」史老曰：「此蛟精怎的拿他？」真君曰：「此孽千變萬化，他若提防於我，變化更易。今或不之提防，縱要變時，必資水力，可令公家幾水缸、水桶、洗臉盆及碗盞之類，皆不可注水，使他變化不去，我自然拿了他。」
　　史老分付已畢，孽龍正洗浴回館，真君見了，大喝一聲：「孽畜，走哪裡去！」孽龍大驚，卻待尋水而變，遍處無水，惟硯池中有一點余水未傾，遂從裡面變化而去。此一變，變得極是詭秘，自西、自東、自南、自北，竟不知其蹤跡也。後人遂有詩歎曰：
　　堪歎蛟精玄上玄，墨泡變化至今傳。
　　當時若肯心歸正，卻有金書取上天。
　　卻說史老見真君趕去孽龍，甚是感謝，乃留真君住了數日，極甚款曲。真君曰：「此處孽龍居久，恐有沉沒之患。汝可取杉木一片過來，吾書符一道，打入地中，庶可以鎮壓之。」真君鎮符已畢，感史老相待慇勤，更取出靈丹一粒，點石一片，化為黃金，約有三百餘兩，相謝史老而去。施岑曰：「孽龍今不知遁在何去？可從此湖廣上下，遍處尋覓誅之。」真君曰：「或此孽瞰我等在此，又往豫章，欲沉其郡城土地，未可知也。莫若且回家中覓其蹤跡，如果不在，再往外獲之未晚。」於是師弟們一路回歸。畢竟後來擒蛟如何？且聽下面分解。

第十四回　孽龍精入贅長沙　許旌陽六次擒蛟
　　卻說孽龍精硯池變去，又化為美少男子，逃往長沙府，聞知刺史賈玉家生女，極有姿色。怎見得標緻？
　　眉如翠羽，肌如凝脂。齒如瓠犀，手如柔荑。臉襯桃花瓣，鬟堆金鳳絲。秋波湛湛妖嬈態，春筍纖纖媚姿。斜嚲紅綃飄彩艷，高簪珠翠顯光輝。說甚麼漢苑王嬙，說甚麼吳宮西施。說麼趙家飛燕，說麼楊家貴妃。柳腰微擺鳴金珮，蓮步輕移動玉肢。月裡妲娥難比此，九天仙子怎如斯。宮妝巧樣非凡類，飛瓊昨夜降瑤池。
　　卻說此女姿色冠絕江南，孽龍遂來結拜刺史賈玉。賈玉問曰：「先生何人也？」答曰：「小人姓慎名郎，自幼頗通經典，不意名途淹滯，莫能上達，今作南北經商之客耳。因往南國販其貨，今得明珠數斜，生乃無處作用。茲者特來獻與使君。伏望笑留，幸甚。」賈使君曰：「此寶乃先生心力所求，況汝我萍水相逢，素無心□，吾豈敢受此厚賜哉？」再三推拒不受。慎郎獻之甚切，使君遂不得已而受之。留住數日，使君見慎郎禮貌謙恭，丰姿美麗，琴棋書畫件件皆能，弓矢干戈般般慣熟，使君遂謂慎郎曰：「吾有一女，未曾許配他人，今當配汝為妻，汝意若何？」慎郎鞠躬，致謝而退。慎郎又將珍寶厚賄使君親信之人，悉皆稱讚慎郎之德。使君乃擇吉日，將其女與慎郎成親，不在話下。
　　卻說慎郎既在賈使君府中，成婚以後，歲遇春夏之時，則告稟使君，託言出遊江湖，經商買賣。至秋冬之時，則重載船隻而歸，皆是奇珍異寶。使君大喜曰：「吾得佳婿矣。」蓋不知其為蛟精也。所得寶財寶貨，皆困春夏大水，覆人舟船，搶人財寶，裝載而歸。慎郎既贅使君府中，計有三年，復生三子。
　　一日慎郎尋思起來，不勝忿怒，曰：「吾家世居豫章，子孫族類一千餘眾，皆被許遜滅絕。破我巢穴，使我無容身之地。雖然潛居此地，其實怨恨難消。今既歲久，諒許遜不復知有我也，我今欲回豫章，大興洪水，潰沒城郡，仍滅取許遜之族，報復前仇，方消此恨。」言罷，來見使君。使君問曰：「賢婿有何話說？」慎郎曰：「貧婿自思男子者志在四方，豈能向故園空老？方今春風和暖，正宜出外經商，特來拜辭岳丈前去。家中妻子、大小事務，望岳丈看顧。」使君曰：「賢婿放心前去，不必多憂。若得充囊之利，早回馬首之鞭。」言罷，分別而去。
　　時晉永嘉七年，真君與其徒甘戰、施岑周覽城邑，遍尋蛟孽，杳無蹤跡，已三年矣。今且置之度外去了。不想道這個孽龍自家卻來尋死。忽一日，變一少年子弟，丰姿美貌，衣冠俊偉，稱言吳地人氏，來謁真君。道童通報畢，真君命其入見。真君問曰：「先生何處人也？」少年曰：「小生姓慎名郎，金陵人氏。久聞賢公有斡旋天地之手，懾伏孽龍之功，海內少二，寰中寡雙。小生特來過訪，別無他意，蓋欲遂識荊之願爾。」真君曰：「孽精未除，徒負虛名，可愧，可愧！」真君言罷，其少年告辭而出，真君送而別之。
　　甘、施二弟子曰：「適間少年是何人也？」真君曰：「此孽龍也。今來相見，探我言虛實耳。」甘、施曰：「何以知之？」真君曰：「吾觀其人妖氣尚在，腥風襲人，是以知之。」甘戰曰：「既如此，即當擒而誅之。何故又縱之使去也？」真君曰：「吾四次擒拿，皆被變化而去。今佯為不知，蓋使彼不甚提防，庶可以隨便擒之耳。」施岑乃問曰：「此時不知逃躲何處，吾二人願往殺之。」真君舉慧眼一照，乃曰：「今在江滸，化為一黃牛，臥於郡城沙磧之上，我今化為一黑牛，與之相鬥，汝二人可提寶劍潛往窺之，候其力倦，即拔劍而揮之，蛟必可誅也。」言罷，遂化一黑牛，奔躍而去。則見：
　　拔山氣力，轉地施為。乘風愈奔，見月不喘。卻好似函谷關中，老子乘來傳道教；又恍如即墨城下，田單驅出助軍威。奔奔騰騰，縱庖丁發硎之刀解之未可；踴踴躍躍，任賈堅穿楊之箭射之不能。長安道上，毋煩丙相問行程；渤海郡中，奚事襲公償賈價。使耕夫縱力本，豈敢清晨起去，大叱之以拖犁；憑牧子恁忘憂，那能暮夜歸來，倒騎之以吹笛。
　　真個是：
　　爪蹄堅固如山虎，頭角崢嶸似海龍。
　　今向沙邊相牴觸，神仙變化果無窮。
　　卻說真君化成此牛，早到沙磧之上，即與黃牛相鬥，恰斗有兩個時辰，甘、施二人躡跡而至。正見二牛相鬥，黃牛力倦之際，施岑用劍一揮，正中黃牛左股，甘戰亦揮其寶劍，斬及一角，黃牛奔入城南井中，其角落地。真君此時未除，此角後乃變一牛，在黃牛洲與馬當相對，常常出來害取客商船隻，此不在話下。
　　卻說真君謂甘、施曰：「孽龍既入井中，諒巢穴在此，吾遣符使吏兵導我前進，汝二人可隨我之後，躡其蹤跡，探其巢穴，擒而殺之，以絕後患。」言罷，真君乃跳入井中，施甘十人亦跳入井中，符使護引真君前進。只見那個井，其口上雖是狹的，到了下面，別是一個洞府，別是一個乾坤。這邊有一個孔，透著那一個孔，那邊有一個洞，透著這一個洞，就相似杭州城二十四條花柳巷，巷巷相穿，又相似龍窟港三十六條大灣，灣灣相見。常人說道：井中之蛙，所見甚小，蓋未曾到這個所在，見著許大世界。
　　真君隨符使一路而行，忽見一樣物件，不長不短，圓圓的，相似個擂槌模樣。甘戰抬起看時，乃是一車轄，問於真君曰：「此井中怎的有此車轄？」真君道：「昔前漢有一人姓陳名遵，每大會賓客，輒閉了門，取車轄投於井中。雖有急事，不得去，必飲罷才撈取車轄還人，後有一車轄再撈不起，原來水蕩在此處來了。」又行數里，忽見有一個四方四角新新鮮鮮的物件，施岑撿將起來一看，原來是個印匣兒，問於真君。真君曰：「昔後漢有宦官張讓劫遷天子，北至河上，將傳國玉璽投之井中，再無人知覺。後洛陽城南驪宮井，有五色氣一道，直衝上天，孫堅認得是寶貝的瑞氣，遂命人浚井，就得了這一顆玉璽。璽便得去，卻把這個匣兒遺在這裡。」又行數里，忽見有一物件，光閃閃白淨淨，嘴彎彎腹大大的，甘戰卻拾將起來一看，原來是個銀瓶。甘戰又問於真君，真君曰：「曾聞有一女子吟云：石上磨玉簪，玉簪欲成中央折。井底引銀瓶，銀瓶欲上繫繩絕。想這個銀瓶是那女子所引的，因斷了繩子，故流落在此。」符使稟曰：「孽龍多久遁去，真仙須急忙追趕。途路之上，且不要講古。」真君於是命弟子趲步而行。只見水族之中，見了的唬得魂不附體，m魚兒只是張了一個口，團魚兒只是縮了一個頭，蝦子兒，只是拱了一個腰，鯽魚兒只是搖一搖頭，擺一擺尾，鑽在洞孔裡去。真君都置之不問。
　　卻說那符使引真君再轉一灣，抹一角，正是行到山窮水盡處，看看在長沙府賈玉井中而出。真君闖見孽龍蹤跡，謂甘施曰：「今得其巢穴矣。」遂辭了符使回去，不在話下。
　　卻說孽龍精既出其井，仍變為慎郎，入於賈使君府中。使君見其身體狼狽，一家之人大諒小怪，問其緣故，慎郎答曰：「今去頗獲大利，不幸回至半途，偶遇賊盜，貲財盡被劫擄，又被殺傷左額左股，疼痛難忍。」使君看其刀痕，不勝隱痛，即令家童請求醫士療治。真君乃扮作一醫士，命甘施二人扮作兩個徒弟跟隨。這醫士呵：
　　道明賢聖，藥辨君臣。遇病時深識著望聞問切，下藥處精知個功巧聖神。戴唐巾披道服，飄飄揚揚，呂洞賓模樣；搖羽扇背葫蘆，瀟瀟灑灑，孫思邈行蹤。診寸關尺三部脈，辨邪審病，奚煩三折肱，療上中下三等人，起死回生，只是一舉手。真個是東晉之時，重生了春秋扁鵲；卻原來西江之地，再出著上古神農。萬口共稱醫國手，一般都是活人心。
　　卻說真君扮了醫士，其童僕見了，相請而去。真君遂進了使君宅上，相見禮畢，使君曰：「吾婿在外經商，被盜賊殺傷，左額左股，先生有何妙藥，可以治之。容某重謝。」真君曰：「寶劍所傷，吾有妙方，手到即愈。使君大喜，即召慎郎出來醫治。當時蛟精臥於房中，問童僕曰：「醫士只一人麼？」僮僕曰：「兼有兩個徒弟。」蛟精知疑是真君，不敢輕出。其妻賈氏催促之曰：「醫人在堂，你何故不出？」慎郎曰：「你不曉事，醫得我好，也是這個醫士。醫得不好，也是這個醫士。」賈氏曰：「終不然。這個醫士不是三折肱來的。」慎郎曰：「好便是個折肱醫士，不好卻是個取命閻王。」賈氏竟不知所以。
　　使君見慎郎不出，親自入房召之。真君乃隨使君之後，直至房中厲聲叱曰：「孽畜，再敢走麼！」孽龍計窮勢迫，遂變出本形，蜿蜒走出堂下。不想真君先設了天羅地網，活活擒之。賈使君不知緣故，卻喚慎郎三子急忙逃遁。真君以法水噴之，其三子悉變為小蛟，真君拔劍並誅之。賈玉之女此時亦欲變幻，施岑活活拿住，使君大驚。真君曰：「慎郎者，乃孽龍之精，今變作人形，拜爾為岳丈。吾乃豫章許遜，追尋蹤跡至此擒之。爾女今亦成蛟，合受吾一劍。」賈使君乃與其妻跪於真君之前，哀告曰：「吾女被蛟精所染，非吾女之罪，伏望憐而赦之。」真君遂給取神符，與賈女服之，故得不變。真君謂使君曰：「蛟精所居之處，其下即水，今汝舍下深不逾尺，皆是水泉，可速徙居他處，毋自蹈禍。」使君舉家驚惶，遂急忙遷居高處。原住其地，不數日果陷為淵潭，深不可測。
　　施岑卻從天羅地網中取出孽龍，欲揮劍斬之。真君曰：「此孽殺之甚易，擒之最難。我想江西系是浮地，下面皆為蛟穴。城南一井，其深無底，此井與江水同消長，莫若鎖此畜。回歸吾以鐵樹投之井中，系此孽畜於鐵樹之上。使後世倘有蛟精，見此畜遭厥磨難，或有警惕，不敢為害。」甘戰曰：「善。」遂鎖了孽龍，逕回豫章。於是驅使神兵，鑄鐵為樹，置之郡城南井中，下用鐵索鉤□鎮其地脈入口擺數尺，牢系孽龍於樹，且祝之曰：
　　鐵樹開花，其妖若興，吾當復出。鐵樹居正，其妖永除。水妖屏跡，城邑無虞。
　　又留記云：
　　鐵樹鎮濱州，萬年永不休。天下大亂此處無憂，天下大旱此處溥收。
　　又元朝吳全節有詩云：
　　八索縱橫維地脈，一泓消長定江流。
　　豫章勝地由天造，砥柱中天億萬秋。
　　真君又鑄鐵為符，鎮於鄱陽湖中。又鑄鐵蓋覆於廬陵元潭，今留一劍在焉。又立府靖於岧嶢山頂，皆所以鎮壓後患也。真君既擒蛟孽，功滿乾坤，但不知後來飛昇如何，且聽下面分解。

第十五回　武昌府郭璞脫凡　許真君拔宅升天
　　晉明帝太寧二年，大將軍王敦字處仲，出守武昌，舉兵內向，次於洞庭湖。真君與吳君同往說之，蓋欲止敦而存晉也。是時郭景純亦在王敦幕府，因此三人得以相會。景純謂真君曰：「公斬馘蛟精，功行圓滿。況曩時西山之地，靈氣鍾完，公不日當上升矣。」真君感謝不一，此不在話下。
　　且說景純同真君吳君敬來參見王敦，敦見三人同至，大喜，遂令左右設宴，延請三人飲酒，至半酣，敦問曰：「我昨宵偶得一夢，夢見一木破天，不知主何吉凶？」真君曰：「木上破天，乃未字也，公未可妄動。」吳君曰：「吾師之言，灼有先見，公謹識之。」王敦聞真君言，心甚不悅，乃變形於色，令郭璞卜之。璞曰：「此數用克體，將軍此行，幹事不成也。」王敦不悅曰：「我之壽有幾何？」璞曰：「將軍若舉大事，禍將不久。若遂還武昌，則壽未可量。」王敦怒曰：「汝壽幾何？」璞曰：「我壽盡在今日。」王敦大怒，令武士擒璞斬之。真君與吳君舉杯擲起，化為白鶴一雙，飛繞樑棟之上。王敦一舉眼瞧之，已失二君所在。
　　且說郭璞既殞，眾人備辦衣衾棺槨，殮之以畢。越三日，市人見璞衣冠儼然，與親友相見如故。王敦知之不信，令開棺視之，果無屍骸，始知璞脫質升仙也。自後王敦行兵果敗，遂還武昌而死，率有屍解之刑，蓋不聽三君之諫，以至如此。由是吳君邀真君同下金陵，遨遊山水去訖。既而欲買舟上豫章，打頭風不息。舟中人曰：「當此仲夏，南風浩蕩，舟船難進，奈何？」真君曰：「我待汝等駕之，汝等但要瞑目安坐，切勿開眼窺視。」吳君乃立於船頭，真君親自把船遂召黑龍二尾，挾舟而行。經池陽之地，以先天無極都雷府之印，印西崖石壁上，以辟水怪。舟漸漸凌空而起，須臾過廬山之巔，至雲霄峰。二君欲觀洞府景致，故其船梢刮抹林木之表，戛戛有聲。舟人不能忍，皆偷眼窺之，忽然捨舟於層巒之上，折桅於深澗之下。真君謂舟人曰：「汝等不聽吾言，以至如此。今將何所歸乎？」舟人懇拜，願求濟度之法。真君教以服餌靈章，遂得辟榖不饑，盡隱於紫霄峰下。二君乃各乘一龍回至豫章，遂就舊時隱居，終日與諸弟子講究真詮。乃作思仙之歌云：
　　天運循環兮疾如飛，人生世間兮欲何為？爭名奪利兮成□墟，風月滋味兮有誰知？不如且進黃金卮，一飲一唱日沉西。丹砂養就玉龍池，小瓢世界寬無涯。世人莫道是愚癡，酩然一笑天地齊。
　　又作八寶垂訓曰：
　　忠孝廉謹，寬裕容忍。忠剛不欺，孝則不悖。廉而罔貪，謹而勿失。修身如此，可以成德。寬可得眾，裕然有餘。容而翕受，忍則安舒。接人以禮，怨咎滌除。凡我弟子，動靜勤篤。念茲在茲，當守其獨。有喪厥心，三官考戮。
　　卻說天地水府，三元三品三官大帝，及太白金星因言：「真君道高德厚，除蕩妖孽，惠及生靈。其弟子吳猛等扶同真君，共成至道，皆宜推薦，以至天庭。」商議具表，奏聞玉帝。次早三官大帝、及金星上表言：「南昌許遜原是玉洞天仙下降，茲者積修至道，除蕩妖精，名滿乾坤，功垂萬世。臣等具表，敬伸推薦。望乞降詔，宣至天庭，加以職位。臣等不勝待命。」玉帝聞奏，乃對眾真曰：「許遜德果至善，功果無雙，合授九州都仙大使、兼高明大使之職，封孝先王，遠祖祖父各有職位。失差九天採訪使崔子文、段丘仲捧詔一道，諭知許遜，期以八月十五日午刻，拔宅上升，以昭善報。」言罷，三官大帝與金星謝恩而退。採訪二仙即捧天詔敬往下界。
　　時晉孝武寧康二年甲戌，真君時年一百三十六歲，八月朔旦，見雲仗自天而下，導從者甚眾，降於真君之庭。真君迎接拜訖，二仙曰：「奉玉皇敕命，賜子寶詔，子可備香化燈燭，整頓衣冠，俯伏階下，以懿宣讀。」詔曰：上詔學仙童子許遜，卿在多劫之前，積修至道，勤苦悉備。天經地緯，悉已深通。萬法千門，罔不師歷。救災拔難，除害蕩妖。功濟生靈，名高玉籍。眾真推薦，宜有甄升。可授九州都仙大使兼高名大使，孝先王之職，賜紫彩羽袍、瓊旌寶節各一事，期以八月望日，拔宅上升。詔書到日，信詔奉行。
　　讀罷，真君再拜，遂登階受詔畢，乃揖二仙上坐。真君曰：「敢問二仙姓名？」一仙曰：「余乃崔子文。」一仙曰：「余乃段丘仲。俱授九天採訪使之職。」真君曰：「愚蒙有何德能，感動天帝，更勞二仙下降？」二仙曰：「公修己利人，功行已滿。昨者金星保奏，升入仙班。玉帝詔以八月十五日午刻時分，以雲龍車相迎。先命某等捧詔諭知。」言畢，遂乘龍車一輛而去。
　　卻說真君既得天書之後，門弟子吳猛等與鄉中耆老及諸親眷，皆知行期在邇，自此朝夕會於真君之第，日設宴共飲，以敘別情。真君謂眾人曰：「欲達神仙之路，在先行其善而後立其功。吾去後，一千二百四十年間，豫章之境、五陵之內，當出地仙八百餘人，其師出於豫章，大闡吾教。以吾壇前松樹枝垂覆拂地，郡江心中忽生沙洲掩過井口者，是其時也。」後人有言：「龍沙會合，真仙必出。」潘清逸有《望龍沙》五言詩云：
　　五陵無限人，密視松沙記。龍沙難未合，氣像已虛異。
　　昔時雲浪游，半作桑麻地。地形帶江轉，山勢若連契。
　　是時八月望日，大營齋會，遍召裡人及諸親友並門弟子，長少畢集。至日中，遙聞音樂之聲，祥雲繚繞，漸至會所。羽蓋龍車，仙童綵女，官將吏兵，前後擁護。前採訪使二仙又至，真君拜迎。二仙復宣詔曰：
　　上詔學仙童子許遜，功行圓滿，已仰潛山司命官傳金丹於下界，返子身於上天。及家口廚宅一併拔之上升，著今天下力士與流金火鈴照辟中間，無或散漫，仍封遠祖許由玉虛僕射，又封曾祖許琰太微兵衛大夫，曾祖母太徽夫人，其父許肅封中岳仙官，母張氏封中岳夫人。欽此欽遵，詔至奉行。
　　詔罷，真君再拜受詔畢，崔子文曰：「公門下弟子雖眾，惟陳勳、曾亨、周廣、時荷等，外黃仁覽與其父，盱烈與其母，共四十二口，合當從行。餘者自有升舉之日，不得皆往也。」言罷，揖真君上了龍車，仙眷四十二口，同時升舉。裡人及門下弟子，不與上升者不捨真君之德，號泣振天，願相隨而不可得。真君曰：「仙凡有路可通，汝等但能遵行孝道，利物濟民，何患無報耶？」真君族孫許簡哀告曰：「仙翁拔宅沖升，後世無所考驗，可留下一物，以為他日之記。」真君遂留下修行鍾一口，並一石函，謂之曰：「世變時遷，此即為陳跡矣。」真君有一僕名許大者，與其妻市米於西嶺，聞真君飛昇，即奔馳而歸，行忙車覆，遺其米於地上，米皆復生。來至哀泣，求其從行。真君以彼無有仙分，乃授以地仙之術。夫婦皆隱於西山。仙仗既舉，屋宇雞犬皆上升，惟鼠不潔，天兵推下地來，一跌腸出，其鼠遂拖腸不死。又墜下藥臼一口，碾轂一輪，又墜下雞籠一隻，於宅之東南十里。又許氏仙姑墜下金釵一股。時人以其拔宅上升，有詩歎美云：
　　慈仁共羨許旌陽，惠澤生氏耿不忘。
　　拔宅上升成至道，陽功陰德感蒼蒼。
　　仙駕飛空漸遠，望之不可見，惟見祥雲彩霞，瀰漫上谷。百里之內，異香芬馥。忽有紅錦帷一幅，飛來旋繞故地之上。卻說真君仙駕繞過袁州雁宜春縣棲梧山，真君乃遣二青衣童子，下告王朔，具以玉皇詔命，因來相別。王朔舉家瞻拜告曰：「朔蒙尊師所授道法，遵行已久，乞帶從行。」真君曰：「子仙骨未充，止可延年得壽而已，難以帶汝同行。」乃取香茆一根擲下，令二童子授與王朔，教之曰：「此茆味異，可栽植於此地，久服長生。甘能養肉，辛能養節，苦能養氣，鹹能養骨，滑能養胃，酸能養筋，宜調和美酒飲之，必見功效。」言訖而別。王朔依真君之言，將此茆栽植，取來調和酒味服之，壽三百歲而終。今臨江府玉虛觀即其地也，仙茆至今猶在。真君飛昇之後，裡人與其族孫許簡就其地立祠，以所遺詩一百二十首，寫於竹簡之上，載之巨筩，令人探取以決休咎。其修行鍾、藥轂、藥臼、石函等事，並寶藏於祠，後改為觀，因空中有紅錦帷飛來旋繞，故名曰游帷觀。
　　真君既至天廷，玉帝升殿，崔子文、段丘仲二仙引真君與弟子等聽候玉旨。玉帝宣入朝見，真君揚塵拜舞，俯伏金階下，上表奏曰：「臣許遜，庸才劣質，雖有咒水行符馘毒之功，蓋亦賴眾弟子十人之力。今弟子之中，止有陳勳、曾亨、周廣、時荷、黃仁覽、盱烈六人，已蒙聖恩，超升天界。更有吳猛、施岑、甘戰、鍾離嘉、彭抗五人未蒙拔擢升。臣等蒙恩而遺棄五人也，誠為缺典。望乞宣至天廷，同歸至道，則一視同仁，吳天罔極矣。」玉帝見奏，即傳玉旨，差周廣為使，繼傳詔旨，令吳猛等五人同日上升。周廣即拜辭玉帝，繼詔下宣。是時乃晉寧康二年九月初一日也。吳猛時年一百八十六歲，見真君上升，已不與從，心內怏怏，正與施岑、甘戰、鍾離嘉、彭抗四道友同歸西寧，聚眾修煉。只見周廣繼詔自天而下，眾相見以畢，動問其下界之故，周廣曰：「吾師許君朝見玉帝，即上奏五位仙友多助仙功，未得上升，懇求玉帝超擢。玉帝即差廣繼詔，即令五君上升，同歸至道。」五人聽言大喜，各乘白鹿車白晝沖升。
　　然真君所從道者三千餘人，其有功有行而得上升者，通吳君十有一人焉耳。真君領弟子朝見玉帝畢，玉帝各授以仙職，遂率群弟子拜謁太師祖孝悌明王衛弘、師祖孝明王蘭公、師傳諶母以畢，又謝了三官金星保奏之功，不在話下。
　　卻說真君自升仙以後，屢顯神通。隋煬帝無道，燒燬佛祠，乃將游帷觀廢毀。唐高宗永淳年間，遂命真人胡惠超重新建之，至宋太宗、仁宗皆賜御書，真宗時賜改游帷觀曰玉隆宮。至宋代政和二年，徽宗忽得重疾，面生惡瘡，晝寢，恍然一夢，見東華門有一道士，戴九華冠，披絳章服，左右童子持劍導前，來至丹墀稽首。帝疑非人間道士，因問曰：「卿是何人？」道士對曰：「吾為許旌陽，權掌九天司職。上帝詔往西瞿耶國按察，經由故國，知主上患疾，特來顧之。」帝曰：「朕患毒瘡，諸藥不能愈。卿有藥否？」道士即取小瓢子傾藥一粒，如綠豆子大，呵氣抹於徽宗瘡上，遂揖而去，且曰：「吾洪都西山弊捨久已零落，乞望聖眼一瞻為幸。」帝豁然而寤，覺滿面清涼，以手摩之，瘡遂愈矣。乃令近臣將圖經考之，見洪州西山有許旌陽遺跡，詔造許真君行宮，改修玉隆宮，仍添萬壽二字塑。
　　真君新像，尊號曰神功妙濟真君。許真君所遺之物，皆有神護守，不可觸犯。如殿前手植柏樹，其榮瘁常兆宮之盛衰，剪葉煎湯，諸病可愈。井中鐵樹，唐嚴撰作洪州牧，心內不信，令人掘發，俄然天變，忽有迅雷烈風，江波泛溢，城郭震動。撰懼，叩頭悔謝，久之而後止。又強取修行鍾置之僧寺擊之，聲啞如土木，撰坐寐見神人叱責，醒覺而送鍾還宮。又碾輪藥臼，州牧徐登苓取至府觀之，尤未及觀，遂乃飛去還宮。又石函，唐朝張善安竊據洪州，強強鑿開其蓋，內冊諸書數字云：「五百年後強賊張善安開鑿之。」善安看畢恐懼，遂磨洗其字，終不泯滅。因藏其蓋，其字尚留函底。宋高宗建炎間，金人寇江左，欲焚燬宮殿。俄而水自楹桷噴出，火不能燒，虜酋大驚，乃撤兵而去。
　　皇明列聖猶加寅奉，敕賜重修宮殿。真君屢出護國行齋。正德戊寅年間，寧府陰謀不軌，親□其宮。真君降箕筆云：
　　三三兩兩兩三三，殺盡江南一簷耽。
　　荷葉敗時黃菊綻，大明依舊鎮江山。
　　予性頗嗜真君之道，因考尋遺跡，搜撿殘編，匯成此書，與同志者共之，使仙凡有路，而吾人可以興好道之心雲。
