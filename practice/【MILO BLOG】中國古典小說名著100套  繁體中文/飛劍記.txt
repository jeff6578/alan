飛劍記
明 鄧志謨著

第一回 諸仙朝玉皇大帝 慧童投呂家出世
　　詩曰：
　　讀罷殘編細品論，看來世事未全均。
　　跖兮有壽顏兮天，崇也繁華范也貧。
　　自信光陰為過客，常思富貴等浮雲。
　　人生適意須行樂，且看東遊呂洞賓。
　　粵自鴻蒙一判，天地攸分，天上就起有神仙，居於三十三天，地下就生有黎庶，居於九州之地。怎麼叫做三十三天？曰焰摩天、蔚藍天、朱明天、隱玄天、玉玄天、華陽天、清靈天、太玄大、松得天、小有天、靈光天、沖虛天、幽墟天、清平天、溟漠天、浩浩天、渾渾天、無極天、大羅天、丹真天、隱元天、曜明天、曜靈天、順和天、昭明天、丹宵天、紫虛天、太清天、赤瑛天、黃精天、玄元天、蒼成天、丹元天，這便叫做三十三天。這三十三天惟焰摩天乃玉帝所居，其餘神仙在蔚藍等天居住。故《茅君內傳》云：「大天之內有諸洞天，乃仙真之所居。」正謂此耳。怎麼又叫做個九州？曰冀州、兗州、青州、徐州、豫州、荊州、雍州、梁州、揚州，這名九州。九州之黎庶林林總總，就有個人王帝主為之統率。三十三天神仙干千萬萬，就有個玉皇上帝為之管領。其人王帝主，就如當今皇帝，居於燕京，就住有個金鑾寶殿。觴稜金雀，像魏龍墀，齊齊整整。凡官僚奏事，皆在那個所在」就如那玉皇上帝，居於焰摩天中，住有個通明寶殿。那通明寶殿兀兀突突，瓊樓玉宇森嚴，輝輝煌煌，彩雲紫霞繚繞，因此叫做通明寶殿。凡神仙奏事，皆在那個所在。這通明殿的事凡人怎麼知道？蘇東坡有詩為證。詩曰：
　　淡月疏星繞建章，仙風吹下御爐香。
　　侍臣鵠立通明殿，一半紅雲捧玉皇。
　　話說唐朝有一神仙，姓呂名巖，字洞賓，別號純陽子。這個神仙的來歷還是怎的？當原先乃是鍾離仙一個徒弟，名喚慧童。鍾離仙是哪一代的人品？原是漢朝明帝時有一人複姓鍾高，名權，字雲房，曾舉孝廉，授上大夫之職。一日解組歸山，修行慕道，得做一個神仙，居於終南山碧天洞中。他是個眾仙的班頭，人人稱他漢鍾離。當時純陽子做了他一個徒弟，跟隨他一十二年。一日是眾仙朝元之期。怎麼叫做朝元之期？比如當今皇帝御極兩京，一十三省的官員皆要三年一朝。天上玉皇大帝御殿，這三十三天的神仙，並天下名山福地，如終南山、蓬萊山、閬苑山、方壺、員嶠山的仙子，也要三年一朝，故此叫做個朝元之期。一日，鍾離子領著眾位仙僚，逕到焰摩天中通明殿下，來朝玉帝，遂帶了這個慧童同到天宮。那一日，玉帝御殿朝儀怎生擺列？則見：
　　河橫析木，日耀扶桑。滿空中騰著瑞氣，氤氤氳氳；合殿上擁起祥雲，縹縹緲緲。仙韶迭奏隱隱約約，風伯傳送著音聲；天鼓遙聞丁丁東東，雷神驅將來號令。碧雞啼處，咿咿喔喔的堪聞；丹鳳翔時，輝輝煌煌的可愛。寶爐內焚著清淨香無為香，馥馥芬芬撲鼻的龍涎麝腦；金階下列著絳騶仗彩節仗，齊齊整整驚人的虎賁龍驤。系列著軒軒昂昂的翊聖與佑聖，西列著雄雄猛猛的天蓬和天猷。三十六員天將森森嚴嚴，水犀甲鳳翅盔龍泉劍閃閃爍爍的豪光；二十八宿星官濟濟楚楚，紫羅袍白象簡黃金冠從從容容的態度。引班的有孫盧張薩，升的升降的降雍雍穆穆四位真人；奏事的有天地水府，舉的舉劾的劾正正公公三官大帝。左金童右玉女，執那幢幡寶蓋悠悠揚揚；前火部後雷司，攝著魔怪精邪轟轟烈烈。
　　正是：
　　九重天上欽仁聖，萬筍班中置衛臣。
　　文武兩班齊拜舞，昊天金闕獨為尊。
　　卻說鍾離子同著眾仙僚朝見玉帝，三揚塵三舞蹈，誠惶誠恐稽首頓首，此不在話下。玉帝以鍾離子是個神仙的領袖，拜舞已畢，乃命眾仙僚先退其班，獨留鍾離子在後。卻令直殿將軍掇了一個繡木，賜鍾離子側坐於通明殿上，遂賜了一席御筵，列著些仙果仙餚仙茶，並著仙酒，玉帝親自陪飲。你看這鍾離子與著玉帝君臣道合，就如魚水一般，在那通明殿上，講仙宗究法旨論世事，自辰牌時分飲起，直飲到未牌時分，還未退殿。
　　卻說這個慧童，以師父進朝，他只在三天門外等候。那一日天清氣朗，玉宇無塵。正是碧空清似洗，紫霧氣全除。九霄推日轂，萬國儼冰壺。那慧童站在天門之上，觀看下凡的景致。只見青山隱隱，綠水悠悠，朱閣嵬嵬，畫樓兀兀。花街柳巷，許多的紅粉嬉游；酒館歌台，無限的遊人燕飲。那道童觀看一回，自思跟了師父一十二年，整年整月只在終南山修煉，哪裡見這樣的繁華。遂起了一點凡心，背著師父就躡起一朵祥雲，逕投下界而來，將欲投胎出世。
　　及鍾離子宴罷御筵，謝了玉帝天恩，出了三天門外，尋著這個徒弟，哪裡見他個蹤兒影兒？卻有把天門的將吏說道：「鍾離先生，你那個徒弟下凡去了。」鍾離子慧眼一照，只見他降在河中府永樂縣中，將要投人家出世。乃歎曰：「此廝仙骨未充，凡心未泯，何緣之淺、分之慳乎？」又自思：「這個徒弟跟我一十二年，道將有得，豈忍他半途而廢？他雖投胎出世，久後必須度他，也見我師弟相與之情。今且轉終南山而去，再作區處。」於是駕一朵祥雲，獨自轉回終南山洞中，此不在話下。
　　卻說那慧童按落雲頭，來至河中府永樂縣。自西門而入縣中，前街行過後街，南巷游過北巷，思要尋一個閥閱門第並尊貴的父母投胎托生。恰轉到東門，見一個八角坊牌，上寫著「三代承恩」四個大字，又小書「祖呂延之授浙東節度使，子呂渭授禮部侍郎，孫呂讓授海州刺史。」慧童見之，喜曰：「呂氏之門第高乎！」遂至其家中。
　　時呂海州年四十無子，其妻王氏身懷有孕，呂海州恐其六甲是女，思欲轉女為男，又恐妻子臨盆之時或產生留難，思欲轉禍為福，乃發了一點的誠心，請著羽士之流建壇求嗣之醮。那羽士們三三五五遂披著法服，戴著黃冠。建立瑤壇，寶燈銀燭聯星斗；展舒符菉，玉字金書舞鳳鸞。誦幾卷北斗經、三官經、玉樞經，行行滅罪；拜數本祖師懺、水府懺、星辰懺，句句消愆。寶幡寶蓋，裝嚴的好好生生；龍笛龍笙，品美的嘹嘹亮亮。這一所道仗到也齊整得緊。醮壇邊且貼有求嗣對聯云：
　　累世培善根，應擬庭前生嫩桂；九天賜英物，行看掌上捧明珠。
　　又一聯云：
　　善信修齋，遙望仙真降鸞鶴；皇天眷德，定教釋氏送麒麟。
　　慧童到醮筵邊觀看一回，私心竊喜，說道：「積善之家當有餘慶。吾欲托生，非海州為父王氏為母不可也。」於是計上心來，只等著王氏彌月之時臨盆之際，就投胎便了。
　　卻說醮事已完，誠心告竭，神仙散會，羽客撤班。時執事者並呂海州家人，歡歡喜喜向呂海州面前齊聲說道：「人有善願，天必從之。相公此後必生個麒麟子矣。」其婢妾十數人亦對王氏說道：「今日建此善醮，福有所歸，夫人必產個貴子。」夫人見這些婢女齊聲道好，亦滿心歡喜。越數日，將就蓐時，忽有一隻白鶴自天而下，飛入帳中。只見這一個鶴呵：
　　素翎濯濯，朱頂鮮鮮。色例於雪，聲聞於天。羽族之宗長從來有說，仙人之騏驥自古相傳。華表月明，丁令威托之返魄；緱山雲擁，王子喬乘之登仙。靜夜而聽琴來蕙帳，清晨而覓食在芝田。吊陶家之墓奇奇異異，掠赤壁之舟翩翩躚躚。縱爾游在沙丘，端不中明皇之箭；若還養於衛國，還須乘懿公之軒。
　　正是：養就舟砂壽美綿，羽毛曾伴雪霜眠。於今飛入紅帷幕，卻兆佳人產異仙。
　　卻說王氏夫人見了此鶴飛入帳中，俄而不見，家中人大驚小怪，此是一場異事。豈知是這個慧童特來投胎出世，化成此鶴。須臾之間，王氏夫人腹中疼痛，不數刻遂生一子。眾方知鶴之入帳，兆產生之瑞也。王氏所生之子，乃貞元十四年四月初四日巳時。呂海州因誕此子，不勝之喜。及視其掌心之文，有一山三口之異，乃取名巖，表字洞賓。以此生年月日時並屬其四，皆是陽數，因號為純陽子。
　　純陽子之生，金形木質，道骨仙風。鶴頂龜背，虎體龍腮。翠眉梭層，鳳眼朝鬢。頸修顴露，額闊身圓。鼻樑聳直，色黃白。左眉角一黑子，左眼下一黑子。兩足下隱隱有紋。見者莫不奇之，皆摩其頂曰：「此天上石麒麟也。」時有馬祖者，是釋家一個慧眼禪師，因見了這個純陽子，乃曰：「此兒骨相不凡，自是風塵表物。他日逢鍾則□，但大才而晚成耳。」
　　純陽子自幼聰敏，日記萬言。時九歲，學識超群。所作的文章，就是班孟堅、揚子雲一副心肝想出來的。所吟的詩句，就是杜子美、李太白一張口吻說出來的。所寫的字式，就是鍾繇、王右軍一管筆札書出來的。且素性不好華靡，惟戴著一頂華陽．內穿著一頓黃白襴衫，繫著一條大皂條。其狀貌瀟灑，就相似漢之子房一般。早年游泮，但兩舉進士不第。純陽子有這樣學識，怎生不第？這正是仙文不入俗人眼，非是朱衣不點頭。直到唐未鹹通中，才舉進士，時年六十四歲，父母俱已喪矣。這哪裡是「一舉登科日，雙親未老時。錦衣歸定省，重著老萊衣？」怎麼純陽子舉進土恁遲？蓋六十四卦已盡，乃始於乾，此純陽之應，故馬祖知得他大才晚成。當時純陽子既舉進士，即授咸寧縣知縣，將欲赴任。忽鍾離子在終南山中思念這個徒弟，乃曰：「慧童下世，若論仙家日月，不過三年，計浮世間六十餘年矣。吾若不去度他，恐未免輪迴之路，」於是離了終南山碧天洞中，竟來度著這個純陽子。且看下面分解。

第二回 呂純陽遇鍾離師 鍾離子五試洞賓
　　卻說鍾離子自終南而來，逕到長安，扮作一個道人。青中白袍，長髯秀目，手扶紫筇，腰掛一個大瓢，直入旅肆之中，從瓢中取出數十文銅錢，問酒保沽酒而飲。一飲三斗，眾皆異之。飲罷大書三絕句於壁。
　　其一云：
　　坐臥常攜酒一壺，不教雙眼識皇都。
　　乾坤許大無名姓，疏散人中一丈夫。
　　其二云：
　　得道真仙不易逢，幾時歸去願相從。
　　自言住處連滄海，別是蓬萊第一峰。
　　其三云：
　　莫厭追歡笑語貧，尋思離亂可傷神。閒來屈指從頭數，得到清平有幾人。
　　純陽子將之任，道經此地，亦投入旅肆之中，遂邂逅鍾離子。閱其人狀貌奇古，觀其詩辭語飄逸，因揖問姓氏。道人道：「吾複姓鍾離；名權，雲房其字也。」純陽子再拜而揖之，遂同坐旅肆之中，相與談論玄理。因問道：「先生，方外之遊樂乎？」鍾高子道：「人生浮世，如輕塵棲弱草耳。況貧賤乃求富貴，富貴遂蹈危機。故當是時，揚雄有天祿閣之災，韓信有未央宮之禍。此宦途甚苦也。若我方外之遊，破衲頭勝於紫羅袍，雙丫髻勝於烏紗帽。魚鼓簡板勝於玎璫珂佩，葫蘆拂帚勝於象笏朝簪。紫絲絛勝於黃金帶，青芒履勝於皂朝靴。早眠晏起勝於待漏朝天，徐步安行勝於望塵跪膝。或有時而遨遊世界，則以山川當圖畫，以天地作行窩。或有時而棲宿巖居，則以風月作主人，以煙霞為伴侶。故陶隱君詩曰：『深山何所有，嶺上多白雲。只可自娛樂，不堪持贈君。』以此論之，方外之遊樂也！樂也！」純陽子一聞此言，仙機重悟，凡夢頓醒。遂說道：「鍾離先生，吾欲棄茲功名，修慕黃白。先生肯教我乎？」鍾離子道：「君可吟詩一絕，待予觀之，看你志向何如。」純陽子筆不停綴，書二十八字之詩。詩曰：
　　生在儒林遇太平，懸縷重深布衣輕。
　　誰能世上爭名利，臣事玉皇歸上清。
　　鍾高子見了此詩，不勝之喜，說道：「詩以言志，而子之志向卓矣。」
　　遂與純陽子同憩肆中。鍾高子自起執爨，時純陽子講論竟日，精神怠倦，乃就幾上假寐，遂悠然一夢。始以舉子業赴京狀元及第，為州縣官，擢朝署，乃升台諫，及翰苑秘閣，無不備歷。升而復黜，黜而復升。前後兩娶貴家女，兒女滿前，皆為畢嫁娶。孫甥濟濟，簪笏滿門，如此幾四十年。最後獨相十年，權勢熏炙。忽被重罪，籍沒家貲妻孥。留投嶺表，一身孑然窮苦，立馬風雪之中。方此浩歎，恍然夢覺，鍾離子在傍，炊尚未熟，笑曰：「黃粱猶未熟，一夢到華胥。」純陽子大驚，說道：「先生知我夢耶？」鍾離子道：「子適來之夢，升沉萬態，榮瘁多端，五十年間一頃耳，得不足喜，喪何足憂。」純陽子感悟慨歎，知宦途不足戀矣。乃俯伏於地，再拜鍾高子為師。說道：「先生非凡人也，願求度世之術。」鍾離子遂以手扶起純陽子，乃詭言謂曰：「度世之術吾非不教子也，奈子骨節未完，志行未足，若欲度世，雖更以數世則可。」遂辭去。
　　純陽子再三留之不得，怏怏自失，乃喟然曰：「功名身外物耳，吾何以慕為。」遂棄官而歸，不之咸寧，而回永樂。尋一個幽僻所在，結茅屋數椽，名曰「悟真齋」。左邊種幾株蒼蒼的松，右邊栽數竿翠翠的竹，扁曰「松竹交陰」。每於風清月白之夜，其松聲竹韻，蕭蕭焉如春潮帶雨聲，而疏影扶疏，且滿地上走龍蛇也。純陽子於此靜養天和，心曠神怡，書一絕句於壁云：
　　九重天子寰中貴，五等諸侯閫外尊。
　　爭似布衣清興客，不將名姓屬乾坤。
　　卻說純陽子自別了鍾離師，雖居靜室之中，靡自不思，靡自不想，每開窗啟戶之際，望碧雲歎曰：「山川間隔，道路阻長，吾師其何在乎？」純陽子口裡念著這個師父，心裡想著這個師父，豈知鍾離子只在純陽子的眼前，正要度他上升。但怕他道心未定，於是暗暗的試他七次，還是真心學道，還是假心學道。
　　第一次怎的試他？時值正月初一日，乃履端之辰。怎的叫做履端之辰？一年三百六十日，此日乃是個歲首，故曰履端。你看這一日慶新的，見老者，哪一個不說句願長者福如東海壽比南山？見商賈，哪一個不說句東處獲財西處遇寶？見讀書的，哪一個不說句際會風雲榜登龍虎？就是見一個娃子，哪一個不說句聰明天啟早中三元？
　　純陽子清早起來，剛燒香出門，正是一年的采頭，不想見一個乞丐，衣服兒襤襤褸褸，頭髮兒蓬蓬鬆鬆，身體兒穢穢臭臭，倚門求乞純陽子施捨。純陽子與了一餐酒飯，又與了數十文青錢、數斗白米。丐者卻云：「我一年叫化的利市，要多與些。」純陽子只得又添些錢米，那丐者又索之不已。純陽子道：「你今日有了這多錢米，背負不起，明日再來也罷。」丐者怒云：「今乃元旦之日，正到你家來發個利市，你錢兒不捨幾萬，米兒不捨幾挑，卻教我明日來，可惡可惡！」遂抽刃相向，欲將純陽子殺之。純陽子再三禮謝，說道：「是我不是，知罪知罪。」覆命著家童出酒食相待，丐者乃笑而去焉。此丐者是甚麼人？乃是鍾離子命羅候之神扮的。此一次僅見得純陽子度量寬洪，輕財佈施了。
　　第二次卻怎的試他？純陽子一日收羊山中，那羊子正在嚙草之際，忽有一猛虎見了此羊，咆哮而來，牙爪一張，搖地軸撼天關之勢；威風一展，崩山巔裂石塊之聲。那羊子是個見草而悅見豺而戰的，一見了此虎，不勝驚懼，遂逃近純陽子身邊。純陽子乃當虎之前說道：「爾虎稱為山君，何無仁心耶？今日必欲傷害此羊，請噬於我。」虎乃俯首而去。這個虎怎的恁般老實，此正是鍾離子命著山神所變，二次試純陽子的。此一試，純陽子無懼心了。
　　第三次卻怎的試他？鍾離子命取個杏花之精，扮作一個女子，逕來悟真齋中。純陽子正靜坐觀書，忽見一女子年可十七八歲，眉如抹翠，鬢似堆鴉。軟款款腰肢絕勝章台柳，嬌滴滴面貌還同金谷花。裊裊婷婷，更好如西家施趙家燕；標標緻致，又好似宋國艷楚國娃。一見了純陽子，笑容可掬，自言：「歸寧母家，至此迷路，足弱倦行，借此少宿一宵。」純陽子道：「小娘子差矣。男女授受不親，嫌疑之際不可不避，小娘子請他往。」女子道：「日雲暮矣，道且甚長。況此天晚之時，猛虎皆出，其山中邪祟又皆現形。君子不假妾一宿，欲斷送小妾乎？」純陽子無言可答，只得留他一宿。到晚來大明燈亮，效關雲長秉燭達旦之意。不想這個女子窈窕萬態，調戲百端，夜分逼純陽子共寢，且曰：「妾與君子有緣，當此月夕花晨，覓取雲情雨意，有何不可？」純陽子道：「爾為女子，不守三從之訓，四德之規，夤夜私奔，何敗壞風俗若此！」女子道：「卓文君豈不是婦人？」純陽子道：「魯男子寧不是丈夫？」你看此一晚呵，那女子千方百計，只是要這純陽子交合。那純陽子三推四阻，只是要那女子休心。不覺的隔窗雞唱，天色已明，女子無如之奈，只得辭別而去。此一試，純陽子色心定矣。
　　鍾離子卻又四次試他。傳命山魈魍魎之鬼，扮作劫賊。純陽子一日夜寢，只見一夥劫賊約有二十餘人，鳴鑼吶喊，仗劍持矛，為首的自稱楚霸王，為從的稱大張飛小張飛，又稱鄧天王，稱巨無霸。人人凶狠，個個威猛。將純陽子所有的家貨，凡金銀錢鈔寶器與著絲綿之類，一概掠去。其家人哪一個不慼慼然，獨有這個純陽子一毫不以介意，乃將一壺之酒自斟自酌，且曰：「吾的家貨縱化為烏有先生，吾的性情且樂此青州從事。」既又歌曰：「白玉溫溫兮，賈害之媒。黃金纍纍兮，構禍之胎。富貴之多憂兮，不知貧冥之無懷。人生有酒兮，且銜杯。」純陽子雖恁般無慮，但家貲既罄衣食不敷，只得躬耕自給。一日忽於鋤下見黃金數十餅，乃說道：「無勞而獲，身之災也。」遂將鋤速掩之，一無所取。你看雲房子此一試，這純陽子利心不動，何等有養。
　　一日雲房子又六次試他。仍令山魈魍魎之鬼，現出奇形怪狀，或為青臉獠牙，或為三頭六臂。長的長大的大，就似那八大金剛；矮的矮小的小，就似那龜神土地。紛紛擾擾，拋磚的拋磚，弄瓦的弄瓦，舞刀的舞刀，揮刃的揮刃，皆來侮弄著純陽子。純陽子此時若沒有道心，怎的不驚恐。好一個純陽子，於那些精怪，奇奇異異，見而若未見；嘈嘈雜雜，聞而若未聞。直到天明，那些精怪方才散去。此一試，純陽子見怪不怪，道心定矣。
　　雲房子雖六次試著純陽子，又恐他色心還是易動的。越數夜，又著令燈檠之精調戲於他。純陽子一夕在燈下觀書，忽見一美婦人立燈下而唱，唱道：「郎行久不歸，妾心亦傷苦。低迷羅箔風，泣盡西窗雨。」此精怪意欲以才貌動著純陽子。純陽子舉眸一覷，見是一個婦人，默然無語。其婦人乃說道：「妾本東方人氏，鬻身彭城郡。今郎觀光上國，妾孤眠暗室，故來相伴。」話畢又唱，唱道：「一自別郎音信杳，相思瘦得肌膚小。秋夜迢迢更漏長，剔盡寒燈天未曉。」唱畢即滅卻燈亮，促純陽子同寢。純陽子道：「吾正人也，小娘子此來念頭錯矣。」其女子強強扯拽，純陽子疑其為怪，以手握之，肌骨甚細，久之不動。復燃燭照之，乃一燈檠也。純陽子乃喟然長歎，說道：「精怪之屢屢現形，吾之道心未定乎？」
　　雞之將鳴，雲房子又令山魈之精，扮作二三械死鬼囚，血肉淋漓，哭泣號叫，謂純陽子曰：「汝宿世殺死我等，今急償我命。」純陽子道：「殺命償命宜也，其又奚辭？」遽索取刀繩自盡。時東方欲白，忽聞空中叱聲，鬼皆散去。一人撫掌大笑而下，乃雲房子也。純陽子一見，滿心歡喜。乃再拜言曰：「自別吾師，思心欲渴。今日重逢，萬幸矣。」雲房子曰：「塵心難滅，仙才難值。吾之求人甚於子之求吾也。吾七度試子，皆能堅忍，得道必矣。但功行尚未有完，吾今且授子黃白秘方，可以濟世利物，使三千功滿，八百行圓，吾來度子。」但不知雲房子授黃白秘方何如，且聽下面分解。

第三回 秘授純陽子丹訣 呂純陽發大誓願
　　卻說純陽子再拜雲房子，求取黃白秘訣。雲房子曰：「子戀此故鄉一塊土，故舊相與，未免有係累心，尚能隨我之終南山乎？」純陽子道：「離此故鄉一塊土，無難為也。」遂將屋宇田地悉俵與僮僕，即隨著雲房子偕行，雲房子乃同著純陽子，不辭艱險，過一嶺又過一嶺，涉一川又涉一川．經一塢又經一塢，歷一源又歷一源。芒鞋踏破春郊色，藜杖拖殘竹徑煙。行到嵯峨一絕頂，恍然小有洞中天。這一所洞天就叫做碧天洞天。則見：
　　喬松茂盛，嫩竹交珈。碧秀千年之草，紅開四季之花。對對瑞鸞飛，毛披錦繡；雙雙玄鶴舞，頭頂丹砂。怪石堆山臥，稜稜層層的亂虎；老籐掛樹懸，彎彎曲曲的長蛇。洞府別藏著日月，洞門常鎖著煙霞。洞中桃餐的是千年瓊實，洞中茶烹的是二月龍芽。洞中酒飲的是滴溜溜玉液，洞中飯啖得是香馥馥胡麻。甜甜脆脆筍甘於鱠，團團棗大如瓜。正是：
　　一塢白雲閃不卷，半山明月寂無嘩。
　　仙家自是塵氛少，勝地由來景物嘉。
　　卻說雲房子既到碧天之洞，卻引純陽子入金樓玉台瓊宮貝閣。光景照耀，氣候如春，遂相與坐盤陀之石，飲元和之酒，共談至道。既而教純陽子煉丹之法，以白汞為母，硃砂為父，黑鉛為子，置一座日月爐，用一般文武火，七回九轉，煉得個丹藥而成。有詩為證：詩曰：
　　九鼎烹煎九轉砂，區分時節更無差。
　　精神氣血歸三要，南北東西共一家。
　　天地變通飛白雪，陰陽和合產金華。
　　終期鳳詔空中降，跨虎騎龍謁紫霞。
　　又有詩云：
　　欲神長生不死根，再營陰魄與陽魂。
　　先教玄母歸離戶，後遣空王鎮坎門。
　　虎到甲邊風浩浩，龍居唐內水溫溫。
　　迷途爭與輕輕洩，此理須憑達者論。
　　雲房子煉丹已成，乃與純陽子說道：「此丹可以點石為金，玉皇之俸祿也，子勿輕視。」純陽子拜謝說道：「敢不從命。」既而雲房子又將素書數卷付之，且說道：「讀此可以修心煉形，子秘之。」純陽子接書禮謝。俄有一青衣童子，頭挽雙丫髻，雲履玉珮，異香氤氳。手持璽紙金書，對雲房子道：「群仙已集蓬萊上宮，待先生赴天池之會。」雲房子將去，純陽子送之以詩。詩曰：
　　得道未來相見難，又聞東去幸仙壇。
　　杖頭春色一壺酒，頂上雲攢五嶽冠。
　　飲海龜兒人不識，燒山符子鬼難看。
　　先生去後身須老，乞與貧儒換骨丹。
　　純陽子此詩，蓋慮其師之不返。雲房子道：「汝但駐此，吾去不久。」遂望東南上乘紫雲冉冉而去。純陽子悵望久之，遂將雲房子所付素書數卷披閱誦玩，獨處洞中旬日。
　　雲房子一日回，道：「子在是岑寂，得無思故鄉乎？」純陽子道：「既辦心學道，豈有家園思也。」雲房子道：「善哉！善哉！」既又說道：「吾向者教汝燒鉛煉汞，外丹爾，今吾以內丹之法授汝。」純陽子拜問其理，雲房子道：「汝知分合陰陽之妙乎？」純陽子道：「未知。」雲房子道：「守陰則只是魄，存陽則只是魂。若能聚其陽魂以合陰魄，使陰陽相會，魂魄同真，是謂真人。」純陽子道：「魂魄冥冥，至理甚妙，何以全形？」雲房子道：「慧發冥冥，泰定神靈。神既混合，豈不契真。金形玉質，木出精誠。大藥既成，身乃飛輕。」
　　純陽子又問水火龍虎之說。雲房子道：「身中有真火，有真水。腎屬水也，水中有氣，名曰真火。心屬火也，火中生液，名曰真水。真水以水生木，腎氣足而肝氣生。以絕腎之餘陰而氣過肝時，即為純陽。藏真一之水，恍惚明真龍。真火以火克金，心液盛而肝液生。以絕心之餘陽而液到肺時，即為純陽。藏正陽之氣杳冥，名真虎。氣中取水，水中取氣，正所謂龍從火裡出，虎向水中生。此大丹也。」
　　純陽子又問道：「如此修行，有魔難否？」雲房子道：「子知十魔九難乎？九難者，衣食逼迫，一難也。恩愛牽纏，二難也。利名縈絆，三難也。災患橫生，四難也。盲師約束，五難也。議論差別，六難也。志意懈怠，七難也。歲月蹉跎，八難也。時世亂離，九難也。十魔者，一六賊魔，二富貴魔，三六情魔，四恩愛魔，五患難魔，六神佛為害，是聖賢魔，七刀兵魔，八女樂魔，九女色魔，十貨利魔。此十魔九難，修行者有一於此，未見其道之成也。」純陽子拜謝，說道：「深承尊教，某今胸次豁如矣。」雲房子道：「子精心而修，毋搖爾精，毋勞爾形，使內神出現，外神來朝，功圓行滿，膺菉受圖，紫霞滿目，金光罩體。或見大龍飛，或見玄鶴舞，彩雲繚繞，瑞氣紛紜。出凡入聖，出死入生。此大丈夫功成名遂之日也。」純陽子道：「巖雖不敏，請事斯語矣。」
　　雲房子又恐呂純陽道心弗固，復以三字訣贈云：這個道，非常道。性命根，死生竅。說著丑，行著妙。人人憎，個個笑。大關鍵，不顛倒。莫厭穢，莫計較。得他來，立見效。口對口，竅對竅。吞入腹，自知道。藥苗根，先天兆。氣要堅，神莫耗。若不行，空老耄。認得真，老還少。不知音，休指教。靜裡全，明中報。乘鳳鸞，聽天詔。
　　雲房子既傳以上真玄訣，俄有扣戶者，乃清溪道人鄭思遠與太華施真人由東南而來，雲房子開戶延之，相揖共坐。純陽子亦稽首拜之。施真人乃對雲房子問道：「此何人斯？」雲房子道：「本朝呂海州之子，名巖字洞賓。少習儒墨，六十始第。邂逅吾於長安酒肆中，從吾學道，今將有得矣。」鄭君道：「形清神旺，目秀精藏。子欲擺脫塵網，可吟詩一首，吾觀其才思何如？」純陽子立獻其詩云：
　　萬劫斗生到此生，此生身始覺飛輕。拋家別國雲山外，煉魄全魂日月精。
　　比見至人論九鼎，欲求大藥訪三清。如今獲遇真仙面，紫府仙扉得姓名。
　　鄭施二仙深歎其才清句麗。時春禽■嚶，嶺雲淡蕩，施真人道：「子再寫洞口景致何如？」純陽子又題云：
　　春氣塞空花露滴，朝陽拍海岳雲歸。
　　仙禽自識韶華好，閒立花梢傍戶啼。
　　鄭施二仙乃賀於雲房子，說道：「公得妙徒矣。」既而二仙邀雲房子同去朝元。雲房子對純陽子道：「吾朝元有期，至玉京當奏子功德，升入仙階，子恐不久歸此洞也。」純陽子再拜謝曰：「巖之誌異于先生，必須度盡眾生方上升未晚也。」雲房子見純陽子發此大願，此心悵然，乃復贈一詩云：
　　知君幸有英雲骨，所以教君心恍惚，
　　含元殿上水晶宮，分明指出神仙窟。
　　執手相別意如何，今日與君重作歌。
　　說盡千般玄妙理，未必君心信也麼。
　　君今已作升仙客，立誓約言親灑血。
　　須知此道重如山，叮嚀未可逢人說。
　　鐘呂授受已畢，施鄭二仙乃督促雲房子以行。於是三仙人各乘綵鸞從碧空中冉冉而去。

第四回 洞賓得遁天劍法 飛仙劍斬蛟殺虎
　　卻說純陽子以鍾離師既去，拜而送之，且佇立以望，歎曰：「師去也，幾時歸？無可奈何丹鳳下，似難留住白雲飛。」悵望日輪西時，有火龍真人道裝素服，頭戴著逍遙巾，足穿著雲履鞋，腰繫著碧絲絛，身佩著兩口寶劍，乘一朵祥雲，自廬山翠微洞而來。見純陽子問道：「適乘綵鸞而去者誰？」純陽子道：「吾師鍾離也。」火龍真人道：「君為雲房之徒乎？」純陽子道：「然。」火龍真人道：「君丰標俊逸，態度閑雅，雲房得人矣。」既又問同升者二人：「彼何人也？」純陽子道：「一乃鄭神仙，一乃施真人，今邀吾師同去朝元。」火龍真人道：「雲房既去朝元，何不攜子同往？」純陽子道：「小子與師有誓，必欲度盡世人方始上升。」火龍真人道：「善哉！善哉！但恐世態紛挐，人心莫測。吾聞之孟郊詩云：『古人形似獸，皆有大聖德。今人表似人，獸心安可測。雖笑未必和，雖哭未必戚。面結口頭交，肚裡生荊棘。』以此論之，人間只是無波處，一日風波十二時。君度之難也。」純陽子道：「吾盡吾心耳。」既而問：「先生住居何處？」火龍真人道：「吾住居廬山之境翠微洞中，今遨遊山川以至此耳。」純陽子道：「先生攜此二劍何為？」火龍真人道：「此劍用崑崙山所產之銅，女媧煉石之炭，老君卻魔之扇，祝融燒天之火，鍛煉而成。稟陰陽之純粹，凜雪霜之寒鋩。一斷煩惱，二斷色慾，三斷貪嗔，此非是凡間之劍。聽我道來：
　　烘爐鍛煉神冰鐵，磨琢青鋒光皎潔。
　　天罡躬自動鈴鎚。熒■親身添炭屑。
　　稜稜神將按天條，隱隱星辰依斗列。
　　名重干將與莫邪，利過純豪於巨闕。
　　天曹將吏魂魄驚，地府精邪心膽怯。
　　下海掀翻龍住窩，上山砍碎虎狼穴。
　　斷除煩惱及貪嗔，色慾從來俱斷絕。
　　純陽子聞得其劍一斷煩惱二斷色慾三斷貪嗔，心竊欲之，但未可發言。火龍真人知得他愛惜此劍，即問道：「子欲吾劍乎？」純陽子道：「不敢請耳，固所願也。」火龍真人道：「俗語道得好：『紅粉贈與佳人，寶劍付之烈士。』君既欲吾此劍，即當贈之。」遂解取二劍付與純陽子。純陽子即拜謝，說道：「先生惠我者厚矣。」火尤真人道：「此二劍一屬雄，一屬雌，君以此自衛則可，以此斬邪則可，若以此殺人，則不可也。」純陽子道：「敢不奉教。」於是火龍真人辭別純陽子，駕一朵彩雲而去。洞賓既得火龍真人之劍，遂攜了二劍游遨寰宇，一日，至地名呂梁洪，只見那一派水呵：
　　洪流浩浩，大勢汪汪。流浩浩漫天溢地，勢汪汪攪海翻江。彌瀰漫漫可比著龍門積石，渺渺蕩蕩即如那巫峽瞿塘。奔奔騰騰謾說道鄱陽湖之鼓蠡，澎澎湃湃又豈止洋子江之馬當。憑他天塹，只是這般凶險；縱是海門，不過如此汪洋。我道萬山而莫之塞，誰言一葦而可以航。更有錦帆而未能飛渡，從多桂棹而豈可泳揚。妙計若韓候囊沙而奚堪壅蔽，雄才如漢武罄竹而何可提防。瀉猛浪而花飛，山巔勢潰；激洪波而鯨吼，霹靂來揚。
　　正是：
　　黃河之水從天下，萬頃茫茫似沸湯。
　　內中更有妖魔在，說起令人心膽寒。
　　卻說呂梁洪有這般大水，水中就有一樣大蛟，鼓浪成雷，噴沫為雨，一年四季不知吞噬人幾多性命。一日純陽子游至其處，只見一婦人淡妝素服，手中提一壺之酒，沿河慟哭，悲悲切切，真個是「眼若懸河決，淚若河水流，河水須有竭，淚痕常在眸。」純陽子一見，心中惻然。因問道：「小娘子為甚的痛哭？」那婦人一見了純陽子，乃拭乾眼淚說道：「妾夫姓張，臨此河居住。此處有一大蛟，專一啖人性命。吾夫死於此，吾二子死於此，一家三命盡葬於蛟精之腹。今當清明之節，攜酒一卮，臨流奠祭一會，因此悲哭。」純陽子道：「昔義興有蛟，周處斬之。沔水有蛟，鄧遐截之。今蛟在呂梁水中，曾無一人勇士則揮劍斃之乎？」
　　純陽子雖是這等說，豈知那蚊精卻不是義興橋下之蛟可以斬得的，又不是沔陽水中之蛟可以截得的。神通廣大，變化無窮。一聞得純陽子此言，遂躍出三層之浪，則見：
　　爪牙厲厲，鱗甲紛紛。鼓浪而轟雷震地，噴沫而猛雨傾盆。揚鰭而神愁鬼哭，呵氣而地慘天昏。狡過洪都之孽龍，誰敢舉許旌陽之劍？毒如潮州之巨鱷，孰能驅韓昌黎之文？力大幾萬鈞，端可以攪翻滄海；身大數百丈，又可以繞遍崑崙。見者皆寒心破膽，聞者盡懾魄銷魂。
　　正是：萬頃波濤瀉海門，鱗蟲數此獨為尊。鯨鯢未敢呼兄弟，鰲蜃甘心作子孫。
　　卻說純陽子見了此蛟，尚未曾拔劍飛去，那蛟精先噴了一口妖氣，腥不可聞，將那慟哭的婦人並居民在旁看者盡皆衝倒。純陽子且救了此一干人，各人迴避去訖，乃拔出鞘中一雄劍，將欲飛去。那蛟只說純陽子是個好惹的，遂騰在半空之中，張口一噴，遂呵出大霧，濃如墨黑如漆。又張口一噴，遂噓出大雹，大如斗寒如冰。乃張牙露爪，正欲抓將下來。豈知撞壞個對頭，被純陽子一劍飛去，斬成兩斷。呂梁之水腥血通紅，那劍復飛入鞘中。後觀者看見此蛟長有數百餘丈，誰不驚駭。大家相聚說道：「此斬蛟者必是神仙。」齊來觀看。純陽子乃隱身而去。此不在話下。
　　卻說純陽子一日游至永寧城，正值申牌時分，斜日隨只烏欲墜，落霞帶孤鶩齊飛，天將晚矣。只見城裡城外百姓家家掩門閉戶，人人斷絕行蹤。純陽子尚不知其緣故，乃自東門行過西門，只聞得居民躲在門內大呼說道：「那道人快躲避快躲避，此處有一個白額猛虎，傍晚入城中食人。今天色已晚，那虎少刻就來。仔細仔細！」純陽子聞得此事，不以為意，說道：「此不打緊，等那猛虎來時，我又作區處。」言未畢，只見那個白額虎稜牙厲爪撲進城來，好凶狠哩！則見：
　　鋒稜稜爪牙張利勢，精炯炯眼目放豪光。
　　雄赳赳吼聲振山嶽，威凜凜殺氣逼穹蒼。
　　奔騰騰人稱角而翼，猛烈烈今作獸中王。
　　勇哮哮馮婦不可搏，烈轟轟仙子未曾降。
　　那虎正奔入城中，將欲擇人而食，四下並無個人蹤。望見了純陽子，只說是好惹的，就張開牙爪有吞噬之意。好個純陽子，不慌不忙，遂就鞘中拔出一雌劍，望前揮去。那劍呵，活喇喇就把白額虎當頭一劈，分為兩半，那劍復飛入鞘中。城裡城外百姓看見那虎被斬，遂家家戶戶開了門戶，爭看那個虎兒。一見了純陽子，皆道：「此道人非凡夫也。」皆羅拜於地。純陽子道：「吾呂純陽也，斬此虎救爾生靈。」遂遁身而去。只見永寧百姓，見了的，則說好一個神仙；不曾見的，則說我無緣，不曾看得一看。嘈嘈雜雜，此也不在話下。
　　卻說純陽子又駕了一朵祥雲，逕到衡山真寂觀，以為雌雄二劍一斬長蛟一斬白虎，恐鋒鋩俱鈍，遂臨吻淬之。有一道士侯用晦問道：「先生此劍何所用？」純陽子道：「世上一切不平事，以此去之。」侯見純陽子丰姿絕俗，心竊異之，乃以酒果召飲。既而問道：「先生道貌清高，恐非風塵中人。」純陽子道：「且劇飲，無相窮詰。」既辭，卻以箸頭書劍詩一首於壁。詩曰：
　　欲整鋒鋩敢憚勞，凌晨開匣玉龍嗥。
　　手中氣概冰三尺，石上精神蛇一條。
　　好血默隨流水盡，凶豪今逐漬痕銷。
　　削平浮世不平事，與爾相將上九霄。
　　題畢，初見若無字，而墨跡燦然透出壁後。侯大驚再拜，因問劍法。純陽子道：「有道劍有法劍，道劍則出入無形，法劍則以術治之者，此俗眼所共見，第能除妖去祟耳。」侯曰：「此真仙之言也，願聞姓氏。」純陽子道：「吾呂公也。」言訖，因擲劍於空中，隨之而去。

第五回 呂純陽宿白牡丹 純陽飛劍斬黃龍
　　卻說純陽子一日來至金陵地方，駕著雲躡著霧，自由自在，迤邐而行。正行之際，猛聽得一派歌聲，宛轉清亮，遂拔開雲頭望下瞧著，只見百花巷裡一所花園，花園之內一個閨女領著幾個丫鬟行歌互答。原來這個閨女看見花園之內，百草排芽，是花開放，綠的是柳，紅的是桃，紫的是杏，白的是李，爛爛熳熳的是芍葯，芳芳菲菲的是海棠，艷艷冶冶的是山茶，妖妖燒饒的是牡丹，春色撩人，不覺的唱個舊詞兒。說道：「二九佳人進花園，手扯花枝淚漣漣。花開花謝年年有，人老何曾再少年。」又說道：「去年今日此園中，人面桃花相映紅。人面只愁容易老，桃花依舊笑春風。」閨女歌罷，內中就有個知趣的丫頭即接著唱個：「可歎一寸光陰一寸金，寸金難買寸光陰。寸金使盡金還在，過去光陰哪裡尋。」天下事，有個知趣的，就有個不知趣的，那不知趣的就唱道：「十三十四正當時，只我十八十九婚姻遲。二十三十容貌退，衾寒枕冷哪得知。」純陽子所得這些歌兒，說道：「小鬼頭春心動也。」此時純陽子初做神仙，心中還拿不定些，就按下雲頭，落在花園之內。
　　純陽子本是標緻，再加變上了一變，越加齊整，真個是潘安之貌，子建之才，縱是個鐵石人也意惹情牽了。你看他，頭戴的紫薇折角巾，身穿著佛頭青縐紗直裰，腳穿的白綾暑襪，並三箱的綠緞履兒，竟迎著那閨女兒求見。那個女孩兒家，臉兒薄薄的，羞的赤臉通紅，扭轉個身子兒，移著金蓮步便走。好個純陽子，有偷花的手段，有竊玉的風流。裝著幾步的俏步兒，趕上前去賠一個小心。叫聲：「小娘子，小生唱一個偌兒。」那閨女沒奈何，也自回了一拜。純陽子遂問道：「小娘子玩春乎？」那閨女帶著惱頭兒說道：「君子，你既讀孔聖之書，豈不達周公之禮，怎麼無故擅入人家？」純陽子故意的賠個小心，說道：「在下不足，忝是黌門中一個秀才。適才有幾位放蕩窗友，拉我們到勾欄之中去耍子。是我怕宗師訪出來飲酒宿娼，有虧行止，不便前程，因此上迴避我那些窗友，不覺的擅入花園。搪突之罪，望乞容恕。」那閨女說道：「既是如此」，叫丫頭過來，「你送著這位相公到書房中迴避一會罷。」那女孩兒遂抽身先回。哪曉著這些丫鬟聽著這秀才唆撥，到不領他到書房裡去，反又領他到臥房兒裡面來。這個女孩兒恰進了臥房，一見著這個秀才，心下就十分不悅。純陽子從容說道：「小生一介儒流，幸接丰采，此三生有幸。今日小娘子若容侍立妝台，小生當以心報。」閨女道：「君子差矣。男女授受不親，禮也。今日若教苟合，倘後日事露，玷辱家譜，我母親以我為何如人？」那些丫鬟們皆是幫襯的，乃說道：「青春易老，貴客難逢。今日秀才既來在此，老夫人又不在家，何不握雨攜雲，豈可辜負此佳遇。」
　　這女孩兒家一則是早年喪了父親，母親嬌養了些，二則是這幾日母親往王姨娘家嬉耍去了，三則是禁不得那個秀才的溫存，四則是吃虧了這些丫頭們攛掇，就輸了個口，說道：「妾乃千金之體，君子苦苦戀我，勿使我有白頭吟可矣。」純陽子道：「小娘子今肯見憐，小生敢不以心報。」那閨女又說道：「妾乃半吐海棠，初發芙蓉，嬌姿未慣風和雨，分付東君好護持。」純陽子道：「小生自有軟軟款款的手段，從從容容的家數。」
　　於是那幾個知趣的丫頭，就把門兒關上，各自散去。正是與人方便自己方便。純陽子就與那個閨女攜雲握雨，倚翠偎紅，睡了一晚。此正是：被翻紅浪鴛鴦戲，花吐清香蛺蝶尋。女貌郎才真可羨，春宵一刻抵千金。自後日去夜來，暗來明去，頗覺的稔厚了。
　　卻說那閨女的母親在王姨娘家裡歸來，哪曉得這一段的情。故只見女兒家容貌日日覺的消瘦，朱唇兒漸漸淡，粉臉漸漸黃。為母的看見，心下不忍。只見明日是個七月初一日，母親說道：「女兒，你今夜早些安歇罷，明日是個初一日，我和你到南門外各廟裡去進一炷香。進了香時節，我和你到長干寺裡去聽一會和尚們講經說法，散一散悶兒來。」
　　果然是到了明日，兩乘轎子出了南門，進了各廟裡，拈香已畢，遂投長干寺而去。只見長干寺裡，正在擂鼓撞鐘，法師升座說經，四眾人等聽講。彼時，這法師說經說得妙上之妙，玄中之玄，天花亂墜，地擁金蓮，哪個人兒不快活？歇一會兒，香盡經完，法師下座，看見了這個女子容貌消瘦，問道：「這一位女施主貴姓，還是哪家的？」只見那母親向前下拜，說道：「弟子姓白，這是弟子的小女，小名叫做白牡丹。」法師道：「他面上卻有邪氣。」白氏母道：「邪氣敢害人麼？」法師道：「這條命多則一個月，少則半個月。」白氏母道：「望法帥爺爺見憐，和我救他一救。」法師道：「你回去問她夜晚間可有些甚麼形跡，你再來回我的話，我卻好下手救他。」
　　白氏母回轉家門，把個女孩兒細盤了一遍。此時女兒要命，也只得把個前緣後故細說了一遍。白氏母道：「這分明是妖邪了。」
　　明日再到長干寺，見了法師，把女兒的前項事情也自對法師細細的說了。法師道：「善菩薩，你來，我教你一段工夫。」如此如此。白氏母領了法師的言語，歸來對著女孩兒道：「那法師教你救命的工夫，要如此如此，你可記著！」這女兒緊記在心。
　　果然是二更時分，那秀才仍舊的來與著白氏交媾，用著九淺十深之法，款款的消耍。這女兒依著母親的教法，如此如此，把那純陽子激得爆跳起來。原來呂純陽人人說他酒色財氣俱全，其實的全無此事。這場事分明不是貪花，只是採陰補陽之術，豈曉得這個法師打破了他的機關，教那女子到交合之時謹溜頭處，用手指頭在腰肋之下點他一點，用牙跟兒咬住他的口唇，吸了兩吸，到把他的丹田至寶卸到陰戶之中，這豈不是非徒無益，而又害之？故此純陽子激得個爆跳起來，就拔出鞘中雄劍，來斬這個白氏之女。這女兒卻慌了，連忙雙膝兒跪著，叫道：「君子饒命！饒命！這卻非干我事，是長干寺裡一個法師叫我這等這等。」那純子聽得此語，怒從心上起，惡向膽邊生，就揮劍到長干寺去斬取那個法師。
　　原來那個法師，又不是等閒的，是個黃龍禪師，極大智慧，極大法力。純陽子將那口寶劍飛起徑，奔禪師身上，那禪師喝道：「孽畜，不得無禮！」用手一指，那劍遂插在左邊地上。純陽子看見那口雄劍不回來，急忙又丟起個雌劍，逕奔長干寺中。黃龍又用手一指，那雌劍又插在右邊地上。
　　純陽子看見兩口寶劍不來，卻自慌了，駕雲就走。黃龍將手一指，把個純陽子一個觔斗，就相似那鷂子翻身翻將下來。純陽子只得轉身望黃龍便拜，說道：「小仙們是鍾離雲房徒弟，適間不揣，飛二劍戲侮，望慈悲見恕。」黃龍道：「我也肯慈悲你，你卻不肯慈悲別人。」純陽子道：「今後曉得慈悲了。」黃龍道：「你身上穿的甚麼？」純陽子道：「是件納頭。」黃龍道：「可知是件納頭！你既穿了納頭，行如閨女，坐像病夫，眼不觀淫色，耳不聽淫聲，才叫做個納頭，焉得這等貪愛色慾？」純陽子道：「這個是我道心未定，從今以後改過前非，萬望老師還我兩口寶劍罷。」黃龍道：「我聞得火龍真人以雌雄二劍付汝，一斷色慾，二斷貪嗔，三斷煩惱，且囑咐你除妖則可，殺人則不可。我乃釋氏正脈，汝且欲揮劍斬我，若還你劍來，你豈不傷害別人？」純陽子道：「某今知靠，再不敢傷人了。」黃龍道：「這兩口劍，留一口雄的在我山門上與我護法，雌的還你罷。」
　　純陽子領了黃龍之言，走向前去，拔出雌劍，拿在手中。黃龍道：「劍便還你，還不是這等佩法。」純陽子道：「又怎麼個佩法？」黃龍道：「你當日行兇，劍插於腰股之間，分為左右，今日這口劍卻要你佩在背脊之上。要斬他人，拔出鞘來，先從你項下經過，斬妖誅邪，聽你所用，如要傷人，先傷你自己。」純陽子道：「謹如命。」故此叫做個洞賓背劍。
　　純陽子得了這口劍，又說道：「弟子沒有丹田之寶，不能飛昇，望老師再指教一番。」黃龍道：「我教你：到龍江關叫船，一百二十里水路，逕到儀真縣；儀真縣七十里水路，逕到揚州府；揚州府叫船，一百二十里水路，逕到高郵州。到了高郵，不要去了，你就在那個地方尋個處所，養陽九年，功成行滿，方可以游蓬萊，朝玉京也。」
　　言未畢，只見白氏母領了女兒白牡丹，來至寺中拜謝這個法師。彼時，白牡丹奪了仙人的至寶，就如那燋土轉潤，枯槁回春，一點紅潤潤的櫻桃唇，一團白盈盈的梨花面，越加俊俏，越加精神。純陽子見了，十分大怒，說道：「我未曾采你的陰精，你先奪去我陽寶。好了你，虧了我！」黃龍勸解說道：「你兩人交股而睡，貼胸而寢，可把那是非盡付東流水，莫將恩愛反為仇。」白氏母遂領著其女，辭別黃龍回歸，不在話下。
　　純陽子既得了一口雌劍，又得了陽去所，亦自拜謝黃龍而去。一路買船去到高郵地方，左顧右盼，尋得一個去所。則見：水光湛湛，山頂峨峨。山峨峨猶如卓筆列筍，水湛湛絕似繞帶拖羅。黛色參天，見無數喬松茂密；清標帶露，看許多老檜婆娑。地頗似蓬萊，未有塵囂紛沓至；路不鄰市井，卻無車馬往來過。此可以建揚子之宅，此可以住安樂之窩；此可以構諸葛之廬，此可以成考槃之阿。
　　正是：
　　地靜俗人少，林幽綠蔭多。
　　山禽時對語，樂意自相和。
　　純陽子遂從此處構了一所茅庵，打掃的乾乾淨淨，坐一個蒲團，安一副關屏，燒一炷柏子香，日復日，月復月，息精息氣，息神息思。早上金雞啼罷之時，紅爛爛日光正上，就對著那一輪日頭，吸著些日精。晚來金烏欲墜，宿鳥投林，只見那一輪明月，團團高海角，漸漸出雲衢，就對著那一輪皓月，吞著些月蟬。又到四更之際，夜氣清明，露華融液，那是清冽寒涼之氣，叫作沆瀣之氣，就餐那沆瀣之氣。
　　純陽子如此做工夫，並無間斷。嘗作有《漁父詞》四首：
　　其一云：
　　卯酉門中作用時，赤龍時□玉清池。雲薄薄，雨微微，看取嬌容露雪肌。
　　其二云：
　　子午常餐日月精，玄關門戶啟還扃。長如此，過平生，且把陰陽仔細烹。
　　其三云：
　　會合都從戊己家，金鉛水汞莫須誇。只如此，結丹砂，反覆陰陽色轉華。
　　其四云：
　　閉目尋真真自歸，玄珠一顆出輝輝。終日玩，莫拋離，免使閻王遣使追。
　　純陽子精心修養，日新月盛。紫芝草榮枯了數番，也不問年新年舊；碧桃花開謝了幾度，竟未知春去春來。不覺的光陰似箭，日月如梭，奄忽之間就是九年了。純陽子養陽九年，才得個丹田至寶如前完固，如前充溢。怎麼陽去了要養？養陽必要九年？蓋陽氣輕清，陰氣重濁，仙子完了那陽精，自然能飛昇，所以陽去了就要養轉。養陽又必要九年者，蓋九乃陽數。純陽子先年與白牡丹交合，被他奪去了那些至寶，畢竟要養著九年，才返本還原得，若只是養八年，也不濟事。此正是一旦洩之有餘，千日修之不足。
　　純陽子此時既復了本原，仙骨充盛，即能飛昇，就離了高郵地方。高郵地方至今有個洞賓養陽觀古跡。此卻不題，且看他遨遊世界，度化眾生何如，下面分解。

第六回 純陽子賣梳貨墨 純陽踏石並化錢
　　純陽子一日游武昌，扮一客商，鬻敝木梳子，索價三千錢。自西門賣過東門，人皆道此梳子一文錢不值。又自南門賣過北門，人皆道此梳子半分銀不值。往來者三日，並無一人還價。純陽子乃行至天心橋上，俄有一老媼行乞，年八十餘，背傴僂，足龍鍾，短髮如雪，兩鬢蓬鬆，沿街叫化，聲不絕口。純陽子招之進前，問道：「婆子老矣？」媼曰：「今年八十七歲。」純陽子道：「汝短髮瀟瀟，白如柳絮，何不梳而理之？」媼道：「無梳。」純陽子道：「來，吾為汝理之。」乃以其所賣之梳，親為理髮。豈知這個梳子有些妙處，梳一梳，老媼的發長少許，又黑少許。再梳一梳，老媼的發又長少許，又黑少許，只見隨梳隨長，隨長隨黑。始焉這個婆子白鬢飛蓬，既焉這個婆子鬒發委地，八九十歲的者婦，亦作十七八歲的嬌蛾。你說這樁事奇異不奇異？但見天心橋的百姓一傳二，二傳三，三傳四，四傳五，傳來傳去，正是：山中仙子施玄術，路上行人口似飛。
　　須臾之間，就引得城裡城外之人蜂屯蟻聚，盡聚在天心橋來，大家爭買其梳，一人道：「客官，將梳兒賣與我，我出得一萬錢。」一人道：「客官，將梳兒賣與我，我出得五萬錢。」又一人道：「客官，他們的價錢都還少了。若梳兒賣與我，我出得十萬錢。」又一人道：「客官，他十萬錢兒也是少的。若梳兒賣與我，放出得二十萬錢。」純陽子笑道：「吾貨一敝梳，索價三千錢，吾豈無意？而千萬人中竟無超卓之見，怎可以語道。吾非別人，乃呂洞賓也！世人竟慕見吾，既見吾，而不能識，雖慕何益？」乃投其梳於天心橋下。只見那梳子在水中滾了一滾，遂變成一個蒼龍飛去。純陽子與其媼亦不復見焉。眾皆驚歎而散。既而純陽子又游汴州，扮作個貨墨之客。將一幅紅帛寫著十個字的招牌，說道：「清煙稱上品，高價重龍賓。」每墨一笏，僅寸餘，要五千錢才賣。有一等輕薄之徒，說道：「你這個客人高抬時價，此一塊墨賣五十個錢足矣。」純陽子但道：「你這個君子，買不買由你，賣不賣由我。我這一笏墨說定要五千錢，就是四千四百九十九文，也是賣不成的。」時有一人姓王名寵，說道：「墨小而價高，得無意乎？」乃以錢五千求一笏。既歸家中，父親詬罵，罵道：「成家之子，積糞如積金。敗家之子，用金如用糞。這不肖兒子，買一寸之墨，就去錢半萬，何如此看得錢輕？」遂持杖打著這個兒子。左鄰右舍再三勸免。王生被父親打罵，無如之奈，只得就寢。時至半夜，忽聞扣戶之聲。王寵啟視之，乃賣墨客也。對王生道：「聞得你買了我的墨，令尊十分打罵。我今以錢付還，勿累爾受責。」遂以錢五千還之。王寵道：「做過的交易，豈有反悔之理？」純陽子道：「這也不打緊。」王寵道：「既如此，待我取原墨奉還。」純陽子道：「不消得。那一笏墨貽累足下受打，奉送你罷。」卻又在袖子裡面取墨一笏出來，說道：「此還有一笏相奉足下，湊成兩笏。」王寵不敢受，純陽子再三強之使受。王寵道：「既如此，明日當以物酬謝。」純陽子遂辭去。
　　及曉，王寵啟墨視之，乃紫磨金二笏，上各有呂字。遍尋客，已不見，乃知其為洞賓也。王寵以原錢五千及墨二笏奉與父親，將事情細說一過，其父亦不勝怏怏。
　　又一日，純陽子至梓潼。有一婁道明，家甚殷富，善為玄素之術。怎麼叫做玄素之術？即採陰補陽的說話。其家常蓄有十三四歲的少女十人。婁老們鎮日摩弄，吸那些女子的奶乳，吞那些女子的唾津，採那些女子的陰液。女子若還有孕，即遣去，復買新者伏侍，常不減十人之數。此雖是畫堂沒有三千客，繡幕偏饒十二釵。晝夜迭御，無有休息。
　　那婁老採了那些女子們的陰，補起自己的陽。只見他神清體健，面如桃紅，或經月不食。年九十九歲，止如三十許人。自以為成了神仙，每對賓客會飲。輒大言夸誕，說道：「列位老先，學生前日靜坐，有一玄女送一壺酒來，叫做亡何酒。那酒清如竹葉，滑若瓊酥，真個上好的滋味。那玄女去了，又有一個素女送一枚巨棗，纖嫩嫩的手親自奉將過來。只見那棗大如爪，赤如日，剖而食之，甜如蜜，盡好受用。」那些親朋聞得有那樣好酒，又有這樣好果品，喉嚨滑溜溜的，不覺口涎上來，就如那曹操行軍叫士卒們望著梅林止渴，那一個不吞幾口唾津兒？豈知是這個婁老兒夸誕的言語。
　　這還不打緊，你看又說出個謊來。說道：「列位老先，咋日又有個彭祖、容成輩二位神仙，寫有一封書，遺著學生。說道：瑤池之上，八月十五日王母娘娘壽誕，欲邀我同赴瑤池之宴，叫我不要這等踽踽涼涼，要脫灑一分。思想起來，明日若到了瑤池，必須大開雅懷，狂歌劇飲，醉則命段安香鋪床，賈陵華蓋被，董雙成打扇，許飛瓊扶我上七寶御床。我則枕著那許飛瓊白淨淨、柔嫩嫩之膝，大睡一覺，快矣！快矣！」眾親朋皆拍掌大笑，說道：「老先好風味！」
　　時純陽子游到此處，聞得婁道明行採陰補陽之術，猛省他宿著白牡丹，受了黃龍禪師幾多虧。若今婁道明又是這等，他卻不忿，又聞得這樣人假稱神仙，純陽子一發惱他得緊，乃詭為一個乞丐，上門求討。道明不識，叫那家僮們打將出去。那家僮們就二三兩兩，拿了棍子的，拿了石塊的，就來打著純陽子。好個純陽子，用仙氣一吹，那些家僮們盡皆昏暈在地。純陽子遂以兩足頓於石上，即成兩個大方竅，深可三寸。眾賓朋皆大驚異，婁道明亦驚駭，說道：「此乃異入。」即延至坐右，勸之酒食，出侍女，歌的歌，舞的舞，以勸純陽子之酒。彼時純陽子放開仙量，一飲五斗，乃口占《望江南》詞酬之。詞曰：
　　瑤池上，瑞霧藹群仙。素練金童鏘鳳板，青衣玉女嘯鸞笙，身在大羅天。
　　沉醉處，縹緲玉京山。唱徹步虛清宴罷，不知今夕是何年，海水度桑田。
　　侍女進蜀箋請書，純陽子自紙尾倒書徹首，字足不遺空隙。婁道明大驚喜，方欲請問妙道，純陽子道：「吾已口口相傳矣。」道明復請益，純陽子又道：「吾已口口相傳矣。」俄登大門之外柏樹上不見。眾賓朋皆駭然大驚，以為神仙至也。
　　後數日，婁道明忽不快，吐膏液如銀者數斗而卒。口口相傳之說，與夫石上兩方竅皆呂字，眾方悟是呂洞賓也。
　　一日，純陽子又向長沙府詭為一個回道人，頭戴著一幅巾，身披著百衲衣，腳下穿一雙麻履，持一小瓦罐乞錢。其罐大約可容錢一升，道人得錢無算，而罐常不滿。一日坐於十字街頭，大聲言曰：「吾仙人也，有能以錢滿吾罐者，吾即授之以道。」只見那些居民聞得個「神仙」二字，那個不希慕？時有個姓張的就拿了一千文錢來投著罐子，這一隻手解索，那一隻手丟錢，錢已丟盡，罐子兒哪裡滿得些兒。又有個姓李的，拿有二千文錢來投那罐子，也一手解索，一手投錢。投了一串又投一串，二千文銅錢一時投盡，罐子兒又哪裡滿得些兒。時有個性吳的，叫一個小廝背有四千錢來此。時觀者漸多，人來漸廣，把那個回道人圍得周周匝匝，哪裡有個進路。姓吳的帶著一個家僮左一擠，右一擠，擠散眾人，說道：「開開，待我來投錢。」眾人只得放著姓吳的進去。姓吳的叫家僮們拿過錢來，丟滿那個罐子。時旁觀的見了姓吳的有這多錢，皆道：「此一回罐子可以滿得。」豈知投一串雪入紅爐渾不見，投兩串鹽落水中渾不見，投三串毛入火坑渾不見，投四串石落江心渾不見。姓吳的說道：「我四千銅錢，怎的又投這罐子不滿？」時有個姓何的，拿起這罐子左看一看，右瞧一瞧，說道：「這個東西又沒個屁窟。終不然，相似個人口裡吃飯，屁窟裡窩出去了。」既而又看一看，只見錢兒將滿，乃曰：「差不多了。」遂從兜肚子裡面取出五百文錢來，說道：「你眾人丟了一千、二千、三千、四千，不得此罐子滿，我只五百錢，塞得他滿滿的。」於是連丟連丟，連擲連擲，五百錢勾甚麼丟勾甚麼擲？但見錢已罄盡，罐子不曾滿得些兒。這一干丟錢的人，好似甚的？就相似個精衛鳥兒銜西山木石，填那東洋大海，哪裡填得分寸。
　　彼時有一僧，系東平人，來此觀看，說道：「異哉！異哉！只一個小小罐兒，投了許多錢，怎的填他不滿，且待我來填之。」於是驅一大車，載錢十萬，戲謂回道人曰：「汝罐能容此車否？」道人笑道：「試容之。」及推車入罐，戛戛然有聲，俄不見，僧大驚曰：「此神仙耶？幻術耶？抑掩眼法耶？」道人乃口佔五言詩一首，云：「非神亦非仙，非術亦非幻。天地有終窮，桑田幾遷變。身固非我有，財亦何足戀。曷不從吾游，騎鯨游汗漫。」
　　道人此詩更欲那僧再棄其財，方與上升。僧不省悟，乃說道：「道人所為，只是些俺眼法兒，你急急還我錢去。不然，我拿你至官司問罪。」道人道：「汝吝此錢耶？我償汝就是。」於是取了片紙，投入罐中，祝曰：「速推車出。」良久不出，乃曰：「此非我自取不可。」因跳入罐中，再也不見出來。僧見他不出，心中一發驚慌，乃呼曰：「回道人。」只聽得裡面應道：「噯！叫我怎的？」僧又呼一聲：「回道人。」又只聽得裡面應到：「噯，叫我怎的？」憎此時惱的心中出火，鼻內生煙，就拿過一個大石頭用力一擊，勃籠一擊，把那個罐兒擊得粉碎，哪裡見一文錢兒？又哪裡見道人一個影兒？只有一片白紙，題有一詩，句云：「尋真要識真，見真渾未悟。一笑再相逢，驅車東平路。」
　　僧看詩畢，頓足哭曰：「被這個光棍道人使掩眼法子，賺去我十萬錢矣。」內有姓張的亦道：「我沒時運也，去了一千。」姓李的亦道：「我沒造化也，去了二千。」姓吳的亦道：「悔氣，悔氣。我比你兩個去得多些，少可的是四千。」姓何的亦道：「你諸公的錢，還不打緊，我賣豆腐賣得五百錢，也被他騙去。」遂哭將起來，說道：「今晚回去，怎麼禁得老婆打？」眾人見這個人放聲大哭，乃說道：「沒志氣，沒志氣，你這等怕老婆，哪個叫你丟。」言未畢，只見半空之中其錢紛紛飛下，張錢還張，李錢還李，吳錢還吳，何錢還何，眾方悟回道人者，以回字抽出小口，乃呂字，此是呂神仙也。
　　僧聞得此語，愈加悵然，舉頭看空中數次，錢又不見飛下。至次日，只得歸於東平。僧自思：「錢又去了，神仙又不曾做得。」越思越惱，乃就途中自言自語，說道：「費了一車錢，不得做神仙。銅錢銅錢，神仙神仙，兩下無緣。我的天天。」僧正在歌詠之際，忽遇見回道人，說道：「吾俟君久矣。」僧一見了這個道人，即連忙跪下，叫聲：「呂師父，度一度弟子罷。」道人道：」吾始謂汝們可教，不想你恁般惜財，哪裡還度得你？今以車還汝，十萬錢皆在。」言訖，遂隱而不見。僧看車中，十萬之錢果皆在，乃驅車而歸，悔恨不及。

第七回 純陽游大庾謁齋 純陽召將收狐精
　　卻說洪都地方，一地名叫做橫浦大庾嶺。有一富家子，姓金名煜，素好交接雲水之士，建一大庵，雲水士往來輒從庵中居住。或住三五日去的，或住半月日去的，或住一月去的，只見那一所庵中，座上客常滿，廚中齋不空。一日，金煜就著庵中建一個黃菉大齋。你看那個齋壇齊整不齊整？則見：
　　莊嚴道座，品列仙階，聚道眾羽衣炫耀，迎仙真鶴駕徘徊。點大明燈，光光朗朗，渾訝是空中列鬥，奏大法鼓，丁丁東東，卻疑是天上鳴雷。鳳笙兒咿咿啞啞的細品，龍笛兒嘹嘹亮亮的橫吹。爇沉香檀香，翠騰騰煙光凝紫府；結寶幡寶蓋，紅爛爛霞采映瑤台。酒酌的是潔潔淨淨銀甕裡松花正熟，花獻的是芳芳馥馥玉池中菡萏初開。黍稷惟馨，從東筵西筵列定；蘋蘩最潔，自南澗北澗採來。對香風展茲經卷，挹清流濯彼金壘。此既有誠心上格，彼豈無仙子下來。
　　純陽子躡著一朵祥雲，忽聞得香煙撲鼻，樂聲嘹亮，展開仙眼一看，只見一所庵中，姓金名煜者在那裡修建黃煜大齋。純陽子心中暗想道：「此人修這樣大齋，不知是真心好善的？假心好善的，須試他一試。」於是按落雲頭，在那庵外遠遠處伺候。直等他散了齋的時節，卻扮作個襤褸道人，特來這個庵求討些齋供。
　　時大齋方罷，金煜見這個道人破衲頭、破揪巾、破草鞋，身上又十分臭穢。他雖是個好施捨的，到此卻又不施捨，也不分付那家僮把些甚麼齋供，把些甚麼酒飯管陪著他。那家僮們見主人沒有分付，哪裡肯憐惜於他？且罵著：「這個道人，你既要化齋，前日怎的不來？昨日怎的不來？今日齋罷了才來，落了你的魂！」道人說道：「我雖然來遲，你筵有剩齋，廚有剩飯，管我一餐去也好。」那家僮道：「沒有！沒有！你快去，莫等我打你！」道人不去，那些家僮們遂拿一個老大的拳頭打將過來。道人乃題一《減字木蘭花》詞於石壁，云：
　　暫游庾度，白鶴飛來共誰語。嶺畔人家，曾見寒梅幾度花。
　　春來春去，人在落花流水處。花滿前溪，藏有神仙人不知。
　　又題一絕句詩，云：
　　擺脫煙霞謁大齋，大齋已罷卻空回。
　　慇勤說語金居士，枯木巖前花不開。
　　道人題畢，末後書云：「無心昌老來。」五字書罷，竟入雲堂，良久不出。遍尋覽之，已無蹤跡。徐視其字，毫光爛燦，深透於石壁之後。始知昌字無心，乃呂公也。金煜頓足言曰：「吾飯僧一十二年，並無應驗。今有一神仙至，而不能待他一箸飯、一杯茶，設甚麼齋？修甚麼供？他說道：『枯木巖前花不開。』盡說我沒有善根。」遂憤惋而卒。
　　純陽子離了大庾，又躡著雲，乘著霧，來到青城山。只見這一座山，高為天之一柱，秀作海之三峰，山下就有個丈人觀。其丈人觀中有一羽士，姓黃名若谷，風骨清峻，戒行嚴緊。或有施主們叫他治疾，又或有施主們叫他驅邪，他只用「天心符」、「水飛符」召將，極有效驗。若谷得人錢帛，即散施貧乏。純陽子知得這個道士的德行，乃按落雲頭，詭為一法師訪之。若谷亦見了這個法師丰姿迥別，骨骼超群，就十分敬重著他，留宿月餘。
　　一日，純陽子問取若谷，說道：「汝驅邪治病，飛符召將，可曾見得將之真形麼？」若谷道：「這怎麼見得？但只是法用先天一氣，將用自己原神爾。」法師道：「我若用法時節，運掌成雷，瞬目成電，噴沫成雨，呵氣成雲。幾天之將、地之兵，若有宣召，皆現取真形出來。」若谷搖一搖頭，伸一伸舌，說道：「此樣事除非張無師、薩真人才做得。」法師道：「這卻不難。」若谷道：「此青城山北鄉，地名秀墩，一姓陳的人家，有一個男子被狐狸精染了，明日正欲請我去驅治。既如此，先生可代我治之。」法師道：「如此卻好。」
　　明日，若谷同著這位法師徑到病男子家裡，建一所法壇。若谷請法師上壇，飛著靈符，召著神將，斬著妖邪，救那男子一命。好一個法師，遂升了高壇之上，捏著個三台的訣，步著個七星的罡，敲著五雷的令牌，焚符一道，只見毫光爛燦，如龍又不是龍，如鳳又不是鳳，隱隱約約，直上天宮而去。法師又口宣諦語，說道：「雷霆號令，疾如星火，以今關召天將，速至壇前，伏聽法旨。」只見須臾之間，電掣雷奔，一陣好大的風呵：
　　無形無影透人懷，四序能令萬物開。就樹撮將黃葉落，入山推出白雲來。
　　風過處，刮將一位神道，立在壇左側。見他戴的是漢巾，穿的是綠袍，系的是玉帶；丹鳳之眼，臥蠶之眉，手提著光閃閃一口青龍偃月的刀。法師問道：「是何神將？」那神說道：「某非別，是玉泉山顯聖的關將便是。」法師道：「站立壇前，有事指揮。」只見一陣風過，又一陣好大風呵：
　　有聲無影遍天涯，庭院朱簾日自斜。
　　夜月江城傳戍鼓，夕陽關塞遞胡笳。
　　風過處，又刮將一位神道，立在壇右側。見他戴的是兜鍪，穿的是紫袍，系的是金帶；黑漆之臉，豹環乏眼，手拿著鋒稜稜一條水磨的鋼鞭。法師問道：「是何神將？」那神說道：「某非別，是上清龍虎山正一趙玄壇便是。」法師道：「站立壇前，有事指揮。」這法師召這兩位天將到不打緊，若谷在傍邊觀看，見了一個紅面，紅的似胭脂，一個黑面，黑的似煤炭，他兩個威風糾糾，殺氣稜稜，長又長似天王，大又大似金剛，就驚得戰兢的。
　　好一個法師，就去吩咐著關、趙二天將，說道：「此處有個狐精為靈作害，你兩位可搜山邏嶺，捉將過來。」只見那兩位天將應聲而去。須臾之間，就把個九尾狐精活喇喇擒將過來。法師一看，原來是雌狐之精，這狐精真個是奸巧會假那虎威，妖嬈會變著女子，白樂天曾有詩云：
　　古塚狐狸性最狡，化為婦人顏色好。
　　頭變雲發面變妝，大尾曳作長紅衣。
　　那法師見了這個狐精，飛劍一斬，遂成兩截。斬訖，卻回互關、趙二將，各返天宮。那男子被狐精染的死裡逃生，卻來叩謝著法師救命之恩。此卻不在話下。
　　這法師卻又到若谷家來，若谷說道：「先生飛靈符，召真將，必自神仙中來，還可以傳吾道否？」法師道：「子左足有北斗星，尚缺其一，再更一世，才可以成仙。」若谷大驚，說道：「某左足有黑子，作北斗七星之狀，而缺其一，未嘗為人所知，今先生知我，真神仙也。」遂乃問己之壽數，法師倒書九十四字於紙上。將欲別去，乃題詩於壁，云：
　　醉舞高歌海上山，天飄乘露結金丹。夜深鶴透秋空碧，萬里西風一劍寒。
　　題畢，末寫「無上宮主作」，乃飄然而去。若谷因大悟，宮字無上呂字也，此法師乃呂先生乎。舉目望之，已隱隱然在雲端矣。若谷乃以四十九歲而終，卻應倒書之字云云。

第八回 純陽子醉死復生 純陽子羅浮畫山
　　卻說純陽子既別了若谷，又躡著雲霧至江南遨遊。自稱呂元圭，扮作一個漁人的模樣，持一蓑一笠，一綸一竿，敲著短短板兒，唱那漁家之詞。詞曰：二月江南山水路，李花零落春無主，一個魚兒無覓處。風和雨，玉龍生甲歸天去。呂元圭唱這個詞兒，聲音嘹亮，響遏行雲。沿街之上哪個不說聲唱的好，唱的好。內有慷慨之士與之以錢，元圭則搖頭不受，說道：「我沒用錢處，只有酒可見賜幾壺。」只見這一所街道，都是些善信之士，聞得呂元圭求酒，這一家也與他幾甌，那一家也與他幾碗。這個元圭飲了東家，又飲著西家，並也不曉得推辭。
　　時有一酒保者，姓張名隆，年雖有六十餘歲，到是個脫灑之輩，因問呂元圭：「爾能飲酒幾何？」元圭道：「老官人，我只是沒有酒吃，若有酒吃，卻也沒個限量。」張老道：「吾今與汝一醉。」元圭道：「若得我醉，我當厚謝。」張老乃叫著家僮，抬過一甕的竹葉青來，約有五斗，對元圭道：「飲此當沉醉矣。」呂元圭乃放開仙量，將那鸕茲杓，鸚鵡杯，一杯一杯復一杯，飲得笑盈腮，卻把那一甕的竹葉青徹底飲乾，臉上並沒些酒氣。兩傍人觀的皆說道：「這個人好量，好量！」呂元圭問道：「張老官，還能飲我否？」那張老也是個好事的，又叫家僮們抬過一甕的葡萄綠來，仍有五斗余，對呂元圭說道：「再飲盡此酒，當醉死汝矣。」呂元圭道：「待我試飲之，看我會醉不會醉。」於是又把那仙量放開。正是酒渴吞海，詩狂欲上天。卻把那一甕的葡萄綠徹腐飲乾，臉上又沒些酒氣。
　　呂元圭飲乾兩甕酒不打緊，只是傍觀的千千萬萬之人皆說道：「這個人不是劉伶出世，即是李白重生。不然，哪裡有這等會飲之人？」張老亦說道：「我的酒皆是好酒，別人吃，越吃越醉。這個人吃，越吃越醒。好古怪！」元圭道：「張老官，我不古怪，還是你酒不醉人。今還能飲我否？」張老見這個人飲乾兩甕之酒，哪裡還肯把酒來？只是那些眾人十分知趣，攛攛掇掇說道：「張老，張老，你今日醉此人不倒，不算你是個好酒保！」張老被眾人一激，乃叫家僮們抬出一個最大的甕來，那甕酒叫做狀元紅，約有二石余。對元圭道：「吾抬此甕酒醉爾，看你怎麼？」原來此甕酒極是好酒，比竹葉青、葡萄綠果不同些，故此叫做狀元紅。怎見的好呵？則見：
　　金波似蜜，玉醴如泉。美味嘗時，行人盡皆吐舌；清香滿處，聞者誰不流涎。就如程鄉之醪，醉李公者千里；絕勝山中之酎，醉劉子者三年。李白若聞，畢竟留身上之玉珮；阮宣一過，定教解杖端之金錢。青州從事數茲第一，生秀才讓此居先。注在瓶中，瀲灩的霞光欲炫；酌之盞裡，馨香的露液尤妍。瀛洲之境，可以酩酹夫學士：瑤池之中，可以酕醄夫神仙。
　　正是：上箬村中名未重，新豐市上價空傳。此時若使劉伶飲，荷鍤應須瘞九泉。
　　卻說呂元圭見了這一甕狀元之紅，仰天大笑，說道：「此可以盡吾量矣。」於是取過一個小卮，又取過一個大觥。小卮注得滿滿，大觥酌得盈盈。小厄告竭，大觥又於，這叫做「流星趕月」之飲。既而不勝其煩，單單的注起幾個大壺，飲個長流之水。只見那壺兒酌的恁忙，他口兒吞得恁快。正是一派湘江水，涓涓不斷流。就把那一甕的狀元紅，飲得個泉流乾徹底，燈盞照無油。眾人看的，哪個不說聲：「此非凡人也！」
　　張老雖去了三甕的酒，倒也不甚惱，只是那張老的婆子有些小氣，罵著張老，說道：「不死的老狗，敗家的老狗，怎麼把許多的酒與人吃？」你看他千老狗萬老狗、罵得個張老啞口無言。又罵著呂元圭：「這樣村人，飲去了我許多酒，你肚裡生了酒龜，發了酒蠱，怎麼不害個酒癆死？你臭村人，爛村人！」呂元圭見這個婆子千村人、萬村人罵的個不休，乃假作微醉，回言道：「媽媽不要吃惱，我吃了你的酒，償你的酒價就是，罵甚麼？」乃探著懷中，取出一塊石頭與那婆子。那婆子接著個石頭，好惱又好笑。怎麼叫好惱？三大甕好酒，被這個元圭吃去，此不是好惱！元圭顛不顛，狂不狂，醉不醉，醒不醒，拿著個石頭兒還人酒錢，此不是好笑！那婆子說道：「這樣好酒的人，不如醉死他，也消我嘔氣。」於是再取過幾壺堆花的燒酒，飲他一個雨中夾雪，雪上加霜。
　　呂元圭見這個婆子又取將燒酒過來，乃曰：「好賢惠的媽媽。」卻把那幾壺的堆花燒酒一飲而盡。彼時，玉山已頹，遂撲地一跌，酩然入醉鄉矣。眾人到元圭身傍，將手兒在口邊印了一印，全無氣息，皆說道：「此人死了。」內中有一等人說道：「此樣人也是個異人，好好的具棺材埋他。」張老道：「棺材我有。」乃倩著幾個土工，三三兩兩，把呂元圭屍首置之棺材之內。
　　荷鍤的荷鍤，拿鍬的拿鍬，抬棺的抬棺。一抬抬在南山之上，掘一個土坑，深深的將元圭埋著。埋畢，眾土工們三三兩兩而歸，望見前面又一一個呂元圭，搖搖擺擺，歌著勸世之詞。詞曰：
　　一毫之善，與人方便。一毫之惡，勸人莫作。衣食隨緣，自然快樂。算甚麼命，問甚麼卜。
　　虧人是禍，饒人是福。天眼恢恢，報應甚速。諦聽吾言，神欽鬼伏。
　　歌罷，又吟絕句一首云：
　　鶴不西飛龍不行，露干雲破洞蕭清。
　　少年仙子說閒事，遙隔彩雲聞笑聲。
　　眾土工們見了這個元圭，歌了又吟，人人驚異，皆說道：「埋了一個呂元圭，怎的又有個呂元圭？」乃復轉南山之上，啟棺一看，屍首已不見了。遂回歸言與張老，說道如此如此。張老大驚，將所與石頭視之，乃一錠瓜子金也。始悟「元圭」二字，乃是「先生「二字，呂元圭者，即呂先生乎！遂懊恨終日，此卻不在話卜。
　　卻說廣東博羅、魯城二縣之境，有座山名羅浮山。這一座山，乃三十六洞天中之一洞，名曰耀真天。極是好個勝境。只見層崖插漢，丹壑凝煙，青松翠竹交陰，異果奇花並美。有詩為證。詩曰：
　　羅浮山下四時春，盧橘楊梅次第新。
　　日啖荔枝三百顆，不辭長作嶺南人。
　　這一座山，盤古初分天地時，只有羅山。浮山者，乃是蓬萊一個別島。為因唐堯之時，洪水九年，把一座蓬萊別島漂漂浮浮，浮至這個所在，依著羅山而止，故此叫做羅浮山。亦有詩為證。詩曰：
　　二山合體鎮坤元，洪水漂來不計年。
　　玉洞天寬無客到，石潭雲淨有龍眠。
　　霜秋錦炫丹崖樹，月夜琴鳴碧澗泉。
　　我欲凌風登絕頂，一聲鐵笛叫飛仙。
　　羅浮山既是個福地，內就有個朱明觀。這一所觀也，好清雅。芝房塵淨，丹灶煙凝。洞門常有白雲封，石磴竟無俗客到。純陽子一日遨遊其地，至一小庵中，偶道士他出，獨一小童在。那小童到也乖覺，一見了純陽子，遂向前而揖，說道：「先生來此游乎？」遂引至一經堂，安頓一個椅子，拂淨塵埃，請純陽子坐下。純陽子問道：「此何寥寥？」小童答道：「莫道寥寥，虛空也。」純陽子深嘉其言，以為這小童有些道氣，講得話分外別些，畢竟其師父是個好人。乃題詩於壁，云：
　　丹房有門出不鑰，見個仙童露雙腳。
　　問伊經堂何寂寥，道是虛空也不著。
　　聞此語，何欣欣？主翁豈是尋常人。
　　我來謁見不得見，渴心耿耿生埃塵。
　　歸去也，波浩渺，路入蓬萊山杳杳。
　　相思一上石樓時，雪晴海闊千峰曉。
　　純陽子題畢，那小童獻上一杯茶，道：「先生請茶！」純陽子接過那個杯兒，飲過一杯的茶，暗道：「此童子到也可教。」既而，小童又竊著道士的酒以獻。純陽子見這個小童恁般慇勤，思欲度他。遂舉杯而飲，留其餘，使小童飲之。奈這個小童不該做神仙，乃以其餘酒不潔，推故不飲，說道：「重子從來不飲酒。」純陽子道：「略飲些無妨。」那小童終不肯飲。純陽子無奈，只見那小童兩目內障，純陽子止以所餘之酒噀其目中，那閃障忽然開明。這也是小童們無緣中有緣，不然，有眼是天堂，無眼是地獄。小童復去炊飯，款待純陽子過午。
　　純陽子乃取出一管仙筆，磨著一塊仙墨，將那尖銳銳的仙筆，濡著香噴噴的仙墨，遂畫著一山於壁，山下作池三口。畫畢，小童又具著飯至，純陽子不食，對小童道：「吾仙人也，汝飲吾酒則仙矣。不飲，命也。然亦當享高壽。」言訖，飛入石壁中隱去。童子驚訝。
　　及道士歸，童子具告其所由。道士見所題之詩，徹壁內外，乃大驚。既而又觀其所畫之山，見山之下有他三口，乃大悟曰：「山下有三個口，此是個巖字，乃呂洞賓乎！」不勝懊惱。其後童子果以五百歲而卒。純陽子既游此處，又不知顯度何方，且看下面分解。

第九回 獻美人畫並泛管 活已死魚並吹笛
　　卻說純陽子一日游洛中，有陳公名執中者，素行頗善，純陽子欲度之。時陳公建第宅東都，落成之日，親朋紛然與賀。或有賀以詩者。詩曰：
　　甲第連雲峻，山川拱把中。
　　文章華似藻，制度茂於松。
　　地勝風雲壯，門高駟馬容。
　　熊羆頻入夢，生子有人龍。
　　又有賀以聯者，聯云：
　　室成全眾美，天時地利人事；地勝毓三榮，狀元榜眼探花。
　　時親朋賀畢，陳公列席以待。俄有一襤褸道人至，即純陽子也。陳公問道：「子來何為？」道人道：「我有仙樂一部，欲奏之以侑華席。」眾親朋皆道：「既如此，請先生奏來。」道人就腰間出一軸小畫，掛於壁上，其畫繪有美女十二人，各執樂器。道人以雲板敲動，呼曰：「眾女娘請下！」只見那畫中的美人群然而動，遂魚貫而下。下盡，畫中止是一幅白紙。
　　只見那些女娘，兩執幡前導，一抱琴，一操瑟，一把笛，一舉笙，一握蕭，一擁箏，一引琵琶，一執箜篌，一持羯鼓，一攜拍板，皆玉肌花貌，麗態嬌音，頂七寶冠，衣六銖衣，金珂玉珮，轉動珊然。鼻上各有一粒黃玉如黍米，而體甚輕虛，終不類生人。眾親朋觀看，那個不拍掌大笑，說道：「妙！妙！」道入遂命之奏樂。那女娘們抱琴的彈琴，彈的悠悠揚揚。操瑟的鼓瑟，鼓的淒淒清清。把笛的弄笛，弄的嘹嘹亮亮。舉笙的吹笙，吹的咿咿啞啞。握簫的品簫，品的悲悲切切。捧箏的撫箏，撫的哀哀怨怨。引琵琶的撥琵琶，撥的■■唪唪。執箜篌的奏箜篌，奏的宛宛轉轉。持羯鼓的打羯鼓，打得丁丁東東。攜拍板的敲拍板，敲的咭咭嘎嘎。眾樂齊動，響徹雲霄。此說甚麼九天之上，秦穆公聞得鈞天廣樂；半空之中，唐明皇聽的霓裳羽衣之曲。真個好耍子哩！
　　凡三闋竟，陳公問道：「此何物女子？」道人道：「此六丁六甲玉女。人學道若成，則身中三魂、七魄、五臟、六腑諸神皆化而□□，公亦願學否？」陳公道：「你只是幻術，炫惑世俗，學他何用？」道人乃顧於諸女娘，說道：「此人不重賢，妝等可去矣。」於是那一干女娘作色而言，有說道：「這樣不知趣的人家！」又有說道：「這樣不曉事的人家！」遂亦魚貫而行，復上畫軸之上，依然不動。眾人復大笑，說道：「這個小小軸兒，這些女子下來得，又上去得。果妙！果妙！」於是大家環聚而觀。道人乃張口吞之，索紙筆大書曰：
　　曾經天上三千劫，又在人間五百年。
　　腰下劍鋒橫紫電，爐中丹焰起蒼煙。
　　才騎白鹿過滄海，復跨青牛入洞天。
　　小技等閒聊作戲，無人知我是真仙。
　　題畢，未寫著「谷客書」。即出門去，俄不見。眾親朋懊惱大甚，遂以谷客二字問於陳公：「此是怎的說？」陳公詳「谷客」二字，乃說道：「谷者洞也，客者賓也，豈非呂洞賓乎？」亦悔恨無及。
　　純陽子既離了洛中，復躡著一朵祥雲，至一地名祿江。時淥江有一筆師，姓翟名華，喜接往來方士。純陽子聞其賢，詣其家謁之。翟見純陽子丰姿蒲灑，態度飄逸，遂留之於家。時八月天氣，純陽子不茹葷，翟公乃呼取僮僕，三三兩兩，或在西塘去取藕，或在東圃去摘菜，或在南澗去採芹，或在北郊去蓺黍。又且剝鹿盧之棗，春雞頭之茨，煮烹羊角之豆、鹿角之菜。款陪純陽子，約有一月餘。純陽子見這個翟公禮意加厚，將欲度之。
　　有一日，拉著翟公，游於淥江之滸。只見：水深莫測，浪闊難游。上下無跨虹之長橋，往來之泛鷁之輕舟。隔岸止六七椽茅屋，前灘惟四五個沙鷗。人莫道此水呵但如衣帶之小小，我則說這江呵卻似天塹之悠悠。正是：一派長波無盡頭，西風捲起浪花浮。淥江不是尋常水，瀉下銀河天上流。
　　純陽子欲與翟公過於江之西岸，無有船渡，乃顯出一個仙術，將一筆管嚙為兩片，浮於水彼上。純陽子履其一，引翟公亦履其一。此正欲度他而去，翟公心恐，竟不敢履。純陽子乃笑而濟焉。及岸，俄不見。翟公始知其為異人也。旬日，又來。值翟公外出，有一犬見純陽子復至，搖首擺尾，不勝忻喜之狀。如此者半日。及翟公回家，一見純陽子，亦不勝之喜。純陽子自袖中取出一團肉脯，約有桃實般大，令翟公食之。翟公聞其臭腐之甚，遂掩鼻，謝弗食。純陽子太息，說道：「吾呂公也，以丹藥一丸食子，汝弗（以下原有缺文）--子。」純陽子已隱而不見。
　　陳老乃頓足捶胸，放聲大哭，說道：「神仙在此，我竟不曉得，氣死我也！」只見那左鄰右舍皆來問其緣故。陳老指其魚曰：「你不曾看這個魚兒，分明是我剖開的，而今活活的在那裡。」那些眾人說道：「活魚的人今在哪裡？」陳老道：「已變化去了。」言未畢，忽又聞其人歌聲宛轉清亮，其歌云：
　　落魄且落魂，夜宿鄉村，朝游城郭。閒來無事玩青山，困來街市貨丹藥。
　　賣得錢，不算度。沽美酒，自斟酌。醉後吟哦動鬼神，任意日頭向西落。
　　純陽子唱此長短句歌，響徹雲霄，音振林木。陳老只聞其聲，不見其形，乃謂曰：「汝神仙可留下姓名。」純陽子道：「吾呂洞賓也，今去矣。」遂現其形於五雲之端，眾莫不驚駭。至今江東有一鯉魚，腹下有痕跡，原是純陽子靈丹點活的，其魚尚在。
　　又，純陽一日游武昌，扮作一雲遊道人，持一漁鼓簡板，滿街之上唱《浪淘沙》一詞，云：
　　我有屋三椽，住在靈源。魚遮四壁任蕭然。萬象森羅為斗拱，瓦蓋青天。
　　無漏得多年，結就姻緣。修成功行滿三千。降得龍來伏得虎。陸地神仙。
　　時武昌守有事外出，正當擺頭踏轉府，聞得歌聲清亮，坐在轎子上凝望，只見是個道人。那太守素重著方外之士，因謂左右人曰：「那唱歌的道人，叫他進我衙裡來，我有事問他。」只見那些皂隸們就去請著那道人，說道：「先生，我老爺請你到衙裡去。」道人遂同著皂隸們直進府衙之內，見了太守，唱一個恭兒，說道：「貧道稽首。」那太守到是個不驕傲的，回言道：「道人休怪。」既而叫門子掇一把椅子，叫那道人坐下。遂同說：「道人從何而來？」道人道：「貧道終南山來的。」守□問：「終南有佳處？」道人道：「佳處甚多。」因舉陶隱君詩答云：「終南何所有，所有惟白雲。只可自怡悅，不堪持贈君。」守甚異之，款留二日。因問其姓名。道人隱而不說，惟曰：「野人本是山中客，石橋南畔有舊宅。父子生來只兩口，多好笙歌不好拍。」
　　時守性好弈，因問道人：「能弈否？」道人道：「頗知。」守乃與之對弈，才下僅八子。道人道：「大人負矣。」太守道：「汝子未盈局，安知吾負？」道人道：「吾子己分途據要津，所謂戰必勝，攻必取，是以知之。」已而果然。如是數局，守皆負。守不忿，怒形於色。道人俄拂袖而去，並不見其蹤跡。守令人遍城尋之，有人說道：「那道人在郡治前吹笛。」及尋者至郡治前，則聞笛聲在東門。尋者至東門，則聞笛聲在西門。尋者至西門，則聞笛聲在南門。尋者至南門，則聞笛聲在北門。尋者至北門，則聞笛聲在黃鶴樓前。守乃多令人尋之。及至黃鶴樓前，道人則走往石照亭中。眾人從石照亭中左顧右盼，東□西覓，哪裡見道人個蹤兒影兒？但見亭中有詩一首。詩曰：
　　黃鶴樓前吹笛時，白蘋紅蒹滿江湄。
　　衷情慾訴誰能會，惟有清風明月知。
　　那些左右之人錄了此詩，回復太守，說道：「老爺，那道人著實奇怪，東尋東不著，西尋西不見，直尋到黃鶴樓前，他卻走在石照亭。及至石照亭，依然沒有蹤影，只留有一詩在那裡。」因呈詩與守，守始悟道人先吟之詩，說道：「野人本是山中客，乃賓字也。石橋南畔有舊宅，石橋者洞也。父子生來有兩口，兩口者呂也。多好笙歌不好拍，乃吟也。這分明是『呂洞賓吟』四字，此道人乃純陽子乎？」眾方驚悟，其守亦懊惱累日。

第十回 呂純陽杭州賣藥 呂純陽三醉岳陽
　　純陽子一日游杭州，扮作個施藥醫士，自稱乾系屯先生，頭上戴一幅巾，身上穿一領皂袍，把藥包兒擺在十字街頭。這一邊列著甚麼續命丹、換骨丹、水火丹、返魂丹等丹；那一邊列著甚麼神樓散、益元散、紫金散、八寶散等散。又這一邊列著甚麼養胃丸、養脾丸、化痰丸、固精丸等丸；又那一邊列著甚麼鹿茸膏、白鳳膏、黑漆膏、露液膏等膏。藥已擺定，於是掛起著一面大大的招牌，上寫著「軒岐仁術」四個大字。
　　只見滿城百姓求藥的紛紛，有一人進前揖曰：「先生，我母有個心氣之疾，或五日一作，或七日一作，又或三日一作。可有藥治否？」乾系屯道：「心腹之疾，不可不治。」乃探取藥囊之中，取過了妙劑一服，付與其人，說道：「你是個愛母親的孝子，這一服藥令堂飲之，其疾即愈。」其人拜謝而去。又一人進前揖曰：「先生，我有一個家兄，患了頭瘋之疾，左服藥不效，右服藥不效。先生可有藥治否？」乾系屯道：「頭首之疾，不可不治。」乃探取藥囊之中，取過了一服妙劑，付與其人，說道：「你是個敬兄長的悌弟，這一服藥令兄飲之，其病即愈。」其人拜謝而去。又一人進前揖曰：「先生，我有一個豚兒，患了個痢疾之症，其大便或去紅，或去白。可有藥治否？」
　　乾系屯道：「腸胃之疾，不可不治。」乃探取藥囊之中，取過了一服妙劑，付與其人，說道：「你是個愛兒子的慈父，這一服藥令郎飲之，其病即愈。」其人拜謝而去。又一人慌慌忙忙，進前揖曰：「先生，我有個妻子生疥瘡，可有藥治否？」乾系屯曰：「皮膚之疾，不治何妨？」其人道：「妻子叫我討藥，我若沒有藥回去，禁不得他罵。」乾系屯笑道：「你原來是個怕老婆的漢子，沒有藥與你。」其人道：「先生積陰騭，捨些藥與我去罷。」乾系屯乃取過未藥一包，付與其人，說道：「一搽就好。」其人亦拜謝而去。卻說這個先生在杭城施藥，施去的吃了皆有效驗，此正是：人過留名，雁過留聲，麝過留馨。滿城的百姓，哪一個不傳講說道：「好醫人！好醫人！」有等瘋廢殘疾之人卻皆來求療。只見一個偏盲的人，搖搖擺擺走上街來。杭州人好不輕薄，就去笑他道：「別人一雙眼，你只一隻眸。可笑招邊子，好個瞎豬頭。」這個偏盲的人也十分吃惱，只是不好答應得。卻來見著乾系屯，揖而問曰：「先生可能醫我眼否？」乾系屯道：「莫說一隻眼偏盲，就是兩隻眼俱瞎，我也醫得。」乃用了一根簪子，在眼上撥了一撥，復點上些光明的仙丹。此正是：妙藥洗開千里霧，金針撥散一天雲。就把那一隻的偏盲的眼，醫得光光明明，就如好的一般。其人感謝不盡，辭著乾系屯而去，滿街稱揚。時有一個駝子聞得此事，謂家人曰：「瞎眼既醫得好，或者我屈背也會醫得。」於是，那個駝子也走上街來。街市上人多口多，就笑著這個駝子屈背：「屈籠空，相似刮沙弓。若還睡在地，就如串地蟲。」那駝子聞得人笑他，好惱好惱！乃走到乾系屯處，問道：「小人這個屈背，先生可醫得麼？」乾系屯笑道：「背兒屈的，只是縮了一條筋。若把這筋兒割斷，就伸舒得。」駝子道：「割斷那條筋兒，人不會死？」乾系屯道：「做內官的割了總筋，也不會死。」駝子道：「先生不要笑說，只有藥把些我吃才是。」乾系屯乃取過了二三粒丸子，那不是丸子，正是換骨丹。駝子們一吃了，只見腹子裡響了幾響，骨節□□。少頃，駝子覺得遍身舒暢，把腰一伸，就挺然而立。你看這駝子，先前是個佝僂丈人，而今是個直符使者。這個先生的手段妙不妙？那駝子叩頭拜謝，說道：「小人受此背一世虧，坐下是個屈梨轅，仰睡是只竅龍船。鎮日頭磕地，哪裡見青天。」乾系屯道：「你如今好矣。」駝子道：「我受屈半世，今日才喜得見天了。」駝子辭去。
　　只見湧金門外，一個跛子聞得此事，乃謂家人曰：「哪個施藥先生既醫得駝背，豈醫不得拐腳？」乃跛也跛，跛進城來。杭城人真是輕薄，一見了這個跛子，大家取笑，笑道：「跛人跛得真蹺蹊，一步高來一步低。衣服半邊常掃地，草鞋半截不沾泥。」那跛子卻也吃惱，只是敢怒而不敢言，只得來見著這個乾系屯，說道：「小人這樣足疾，先生卻醫得好麼？」乾系屯笑道：「你這樣足疾□是那腳兒不般齊，把長的去短些也好。不然，把短的接長些也好。」跛子道：「人的肢體怎的斷得？又怎的接得？豈不聞鳧脛雖短，續之則優。鶴胚雖長，斷之則悲？」乾系屯道：「你這樣人到也懂得幾句莊子。」乃取過二三粒藥丸，付與跛者。此也不是別藥，仍是那換骨丹。那跛子服了，不移時，只見遍身酥麻，左腳兒漸漸的長，右腳兒漸漸的短，就把那一雙腳兒般般齊了。那跛子遂行了幾步，並不艱難，乃叩頭謝曰：「小人吃盡拐腳的虧苦，行不向人前，走不向人前。任行任走，一日行不過二里，走不上三里。小人住在湧金門外，到此不過七八里路兒，到走了三個日頭。今日得先生醫治好了，莫說是走，就是跳也會；莫說是跳，就是蹉邊也會。」言未畢，只見那駝子們得這個先生醫好了他的背疾，乃買得一罐的蜜林醨，一隻饒雞敬來謝著這個乾系屯，說道：「小人蒙先生愈了背疾，沒有甚麼慇勤，只買得一罐酒、一隻雞，望先生笑納。」乾系屯道：「難為你了。」於是卻把一罐的酒、一隻的雞享用已盡。那跛子見這個駝子恁般買雞買酒，謝著這個先生，他也去買一樽清河酒、一隻燒鵝來，說道：「小人蒙先生愈了腳疾，沒有甚麼慇勤，只買的一樽酒、一隻鵝，乞先生笑納。」乾系屯見這個跛子又恁的慇勤，亦說道：「多謝你了！」也把那一樽的清河老酒、一隻的燒鵝慢慢的享用已盡。彼時，乾系屯吃了此二人的酒，假做微醉。那跛子駝子叩謝而去，不在話下。
　　卻說乾系屯吃醉了酒，遍身流汗，將手兒在臉上抓一抓，身上扒一扒，腳上一 ，腿上楂一楂，指甲裡藏有幾多黑垢，遂做成一個團兒，約有櫻桃般大，示著眾人說道：「此一粒靈丹，有能再拜我者，吾以此丹餌之。」眾以為這個先生吃醉了，正在放酒風，哪個肯拜他？乾系屯又道：「有能再拜我者，以此丹餌之，即可作神仙也。」眾人皆以為乾系屯放酒風，哪個肯拜？兼之見那樣齷齪垢兒，哪個肯吃？乾系屯叫了數次，沒人理。他大笑道：「世人欲見吾甚切，既見吾，又不能識，亦命也。」乃自餌其丹。俄五色雲冉冉而起，圍繞著乾系屯，有頃不見。眾人大驚，說道：「早知此是神仙，莫說是垢，就是屎也吃了他的。」內中有聰敏者乃悟道：「這個先生，自稱乾系屯。乾者陽也，系屯純字也，分明是呂純陽下世。」眾皆懊惱而散。
　　純陽子一日又游鄂州，乃登岳陽之樓，覽山川之勝。只見岳陽樓風景，春和景明，波濤不驚，上下天光，一碧萬頃。沙鷗翔集，錦鱗游泳。岸芷汀蘭，鬱鬱青青。卻好景致。純陽子觀看一回，逸與飄然，乃吟詩一首：
　　徐步岳陽樓上頭，四圍山色擁皇州。
　　莫言笑語驚天地，且看闌桿逼鬥牛。
　　蘆渚兩三聲牧笛，柳溪四五個沙鷗。
　　分明一段蕭湘景，萬頃煙波足勝游。
　　純陽子題詩以畢，遂下了岳陽之樓，
　　投一酒肆中索飲。飲了佳醞石余，未及醉，眾人驚怪，相聚以觀。其店主姓倪名高者，需酒金，道人瞪目不語，頹然醉倒。倪坐守之，自昏至曉。道人忽起，援筆題詩於壁。
　　詩曰：
　　鯨吸鰲吞數百杯，玉山誰起復誰頹。
　　醒時兩袂天風吟，一朵紅雲海上來。
　　題畢，未書云：「三山道人回後養作。」遂以上一塊擲於倪高之懷，疾走出門去。彼時，倪高以這個道人走脫酒價，急忙追之，將近則見已在雲端矣。倪大驚，回視其所擲土塊，乃良金。再看其所題之詩，墨跡徹壁數分，始知「回後養」者，回乃呂字，後養二字則反對先生也。倪悔之無及。
　　純陽子一日復游岳陽，又詭為道人裝束。時日午，只見柳樹之下，清風披拂，綠蔭茂密，純陽子乃坐於其下。誰知那一根柳樹卻成了精怪，一見了純陽子，萬作人言，說道：「呂神仙，坐此乎？」純陽子倒吃了一驚，徐觀之，乃是柳樹也。遂口占一絕，云：
　　獨自行來獨自坐，獨自吟來獨自坐。
　　惟有城南柳樹精，分明知我神仙過。
　　既而進城中，飲得大醉，遂往謁太守王綸者。太守見這個道人貌甚清嚏A短褐不掩干，且甚襤褸，又吃得爛醉，心甚薄之。既而問著道人：「汝有何道術？」道人道：「貧道解造逡巡之酒，能開頃刻之花。」太守命左右們取過些糯米付與道人，說道：「汝試造著酒來，果能逡巡成否？」好一個道人，用起仙術，將那些糯米用水侵著，置之瓦缽之內，沒有一刻時分，其酒遂成。那酒呵，真個是清滴滴，香馥馥，碧盈盈。色瑩玉壺無表裡，光搖全盞有精神。始知今日神仙造，壓倒梨花竹葉春。
　　時兩班左右皆大驚，其守不以為異，乃問道：「汝再開頃刻之花來。」
　　時五月天氣，府治前有桃李樹。道人指著樹，道：「開那桃花李花何如？」其守道：「試開來。」好一個道人，呵氣一口，就如幽谷生春，只見桃樹生蕊，李樹含英。不移時，桃花也開，李花也開，真個是桃花紅似錦，李花白如銀。兩般花茂盛，別是一般春。那左右們看見這樣異事，哪個不驚駭？誰知這個太守卻是個古執的，說道：「這樣道人，只是些幻術惑世誣民耳。」遂令出之。道人乃題詩一首於壁。
　　詩曰：
　　仙籍班班有姓名，蓬萊倦客呂先生。
　　凡夫肉眼知多少，不及城南老樹精。
　　守驚訝間，已失其所在。及視其所造之酒，酒則竭；所開之花，花則謝。惟所題之詩，字跡深透壁後。其守悔曰：「早知是呂純陽，吾豈敢如此相待？」懊惱者累日。
　　卻說純陽子兩次游岳陽，並無人識，乃曰：「岳陽之人，寧無一人知我乎？若有知者，吾當度之。」遂再從其處遊玩。又到一酒肆之中，沽酒而飲。吃了酒，乃裝作一個醉漢樣式，狂不狂，顛不顛，背上佩一個小小葫蘆，大呼於市，說道：「我葫蘆內有丹藥，起死回生，轉老返少。有人出得百金，我把著一粒賣他。」滿城之中說道：「世間有這樣狂人！」哪一個問他買藥？純陽子自已牌時分叫起，叫到午牌時分。東門轉過西門，西門轉過南門。南門轉過北門，北門又轉到十字街頭。莫說問他買藥，話也沒人與他答一句兒。純陽子乃取下背上的葫蘆，囑道：「葫蘆葫蘆，貯藥一壺。魚人貨買，要你何為？」遂望空擲去。只見那葫蘆奇異，離人有丈餘，上也不上去，下也不下來，飄空的懸在那個所在。純陽子若往東行，葫蘆兒才隨他往東。純陽子若往西行，葫蘆兒才隨他往西。純陽子站住，那葫蘆也站住。眾人見了，方知是個神仙，大家卻爭買其藥。純陽子笑道：「吾呂公也！道在目前，蓬萊跬步；撫機不發，當面蹉過。」乃吟詩一首。
　　詩曰：
　　朝游北海暮蒼梧，袖裡青蛇膽氣粗。
　　三醉岳陽人不識，朗然飛過洞庭湖。
　　吟畢，遂躡著一朵祥雲飄飄而舉，其葫蘆亦隨之去焉。

第十一回 純陽游廣陵妓館 純陽游寺訪書齋
　　純陽子一日游廣陵，廣陵有一妓女，名黃鶯，極有姿色，豪客宿之者紛紛填怎見得有姿色？只見：白淨淨鐘乳粉的面貌，妖嬈嬈紅娘子的行藏。黑悠悠的烏頭滑膩，輕飄飄的海帶飛揚。鬢插著鮮艷艷的紅花朵，衣染著芬馥馥的桂枝香。溫雅雅的從容態度，渾素素的厚樸梳妝。乖巧巧見重於當家的貝母，俊嬌嬌愛殺了賣俏的檳郎。
　　時純陽子見這樣標緻的女子墮落胭花，乃假扮個秀才托宿。此時純陽子終不然又起了欲心，學那宿白牡丹的舊事不成？只是要點化這個女子，去做個瑤他的素娥，不要做個勾欄的紅粉。不想道這個女子交有幾個知趣的孤老，罕希甚麼窮酸的秀才？這純陽子三回兩轉，要與那妓女歇宿。那妓女千推萬阻，不與純陽子交歡。純陽卻也無如之奈，乃題詩二首於壁。
　　其一云：
　　嫫母西施共此身，可憐老少隔千春。
　　他年鶴發雞皮媼，卻是玉顏花貌人。
　　其一云：
　　花開花落兩悲歡，花與人還事一般。
　　開在枝頭防客折，落來地上請誰看。
　　吟畢，未題云：「昌虛中書」。
　　時又有一妓，名楊柳，系是黃鶯之妹，亦稱絕色。怎見得絕色？只見：身服著一領紅衲襖，腳穿著一雙紅繡鞋。香羅帶挽著身子兒窄，金錢花插著鬢雲兒歪。雲鬢兒光光乍，勝人的打扮；金蓮兒步步嬌，動人的情懷。宛轉的歌聲，黃鶯兒睍睆，婆姿的舞態，粉蝶兒徘徊。他接的是倘秀才，人兒俏俏；我愛的此虞美人，我的乖乖。只見這個楊柳，美丰姿，且好吟詠。一見了純陽子題的詩句，就十分憐愛，乃問著純陽子，說道：「秀才，我姐姐既不接你，如不棄，只在我這裡歇罷。」純陽子說道：「如此卻好。」乃進於楊柳房中。楊柳待之以茶。茶畢，叫鴇兒買餚饌整東道。純陽子道：「你廣陵院的舊規矩，客初來時節，皆要甚麼樣物相饋？」於是取過了黃金一錠，付與楊柳。楊柳道：「此過於太厚，不敢受。」純陽子道：「受下無妨。」不移時，只見鴇兒整有酒筵來。純陽子與著楊柳對斟對酌，飲得個酪酊沉醉。楊柳扶著純陽子就寢，純陽子鼾鼾而睡，直到天亮，並不曾與楊柳交合半次夜又寢，楊柳有求合的意思，純陽子只是鼾睡。第三夜又寢，楊柳有求合的意思，純陽子只是鼾睡。此正是落花有意隨流水，流水無情戀落花。直至四夜，楊柳逼純陽子交合。純陽道：「吾雖秀才，雅慕仙術。吾今坎離配合身中，夫婦內交，聖胎已結，嬰孩將生，豈復戀外色乎？內交之樂，過於外交之樂遠矣。」竟不與之合，你說這個純陽子當初宿白牡丹，恁般風情，而今怎恁般老實？蓋他的丹田至寶曾被白牡丹奪去，養陽九年，才得如舊。前番已誤，豈可再誤！
　　楊柳問道：「秀才，你先間說著內交之樂，這卻是神仙麼？」純陽子道：「差不多。」既而問著楊柳：「仙家好麼？娼家好麼？」楊柳道：「仙家固好，我娼家吟風弄月，握雨撩雲。錦帳重遮，睡到五更猶是夜；洞房深鎖，雪深三尺不知寒，似也好快活一般。」此時，純陽子正要度著楊柳，只因這幾句言語，暗想道：「此女子凡心正盛，業債未償，怎度得他去？只是他意思慇勤，莫若把一粒卻老丹與他，使他多壽也罷。」於是取丹一顆，付與楊柳食之。
　　楊柳因純陽子有聖胎之言，如說他是秀才，怎的又說著神仙話兒？如說是個神仙，又怎的花街上戲耍？心下疑惑，乃與一個知趣的孤老，姓蕭名九成者，是個大學生，就與他說了一番，如此如此。九成道：「此必是異人！」次日敬來訪之。純陽子知其來，潛入帳後不出。良久尋之，已不見，惟壁上有詩一首。
　　詩曰：
　　一吸鸞笙裂太清，綠衣童子步虛聲。
　　玉樓喚醒千年夢，碧桃枝上金難鳴。
　　未寫著：「昌虛中書。」又蕭生玩黃鶯處，詩亦寫著：「昌虛中書。」始悟「昌」字虛中乃「呂」字也。此豈非呂先生乎？時楊柳大悔恨，黃駕聞得此事，亦悔恨無及。楊柳與黃鶯共庚，不數歲，黃鶯老而楊柳尚少，及黃鶯死，而楊柳精神益旺。此蓋服其卻老丹而致，此不在話下。
　　卻說純陽子復游杭州天竺寺，聞得有一僧法珍，坐禪一十二年，頗有戒行。一日扮作個雲遊，至其寺，遂造禪堂。只見禪堂中有春夏秋冬四律詩句。其春景詩云：
　　煙暖喬林啼鳥遠，日高方丈落花深。
　　積香廚內新茶熟，輕泛松花滿碗金。
　　其夏景詩云：
　　風定泉聲當澗響，雨余山色入樓多。
　　老僧減卻心頭火，一榻松陰養太和。
　　其秋景詩云：
　　清風拂處葉欲落，碧蘚堆時人不來。
　　滿院秋光濃欲滴，禪門閒向白雲開。
　　其冬景詩云：
　　梅花牆角開新歷，松樹枝頭曝衲衣。
　　怕冷老僧嫌朔吹，卻教重子掩柴扉。
　　卻說純陽子既到禪堂，復入自禪堂之後，又有個方丈之室，法珍卻在那個所在坐定。一見了這個道人、疾忙問訊，說道：「先生亦來游敝山邪？」道人道：「賓剎勝景，特來一玩。」既而問取法珍，說道：「尊師坐定禪宗，以為道在坐乎？」珍曰：「然。」道人道：「佛成貪嗔淫殺，為甚方其坐時，自謂無此心矣，及其遇景觸物，不能自克？則此種心紛飛莫御，道豈專在坐哉？」因求法珍同歷雲堂一玩。
　　及至雲堂，見一僧方酣睡，謂珍曰：「吾偕子少坐於此，試觀此僧何如？」良久，見睡僧頂門中出一小蛇，長三寸餘，緣床左足至地，遇涕唾食之，復循溺器飲而去，及出軒外，渡一條小溝，繞遍花台，若駐玩之狀。復欲渡一小溝，以水溢而返，忽經小徑，遇有一小刃在地，蛇見畏縮。尋則往至床右足，循僧頂而入。睡僧欠然一寤，俄見法珍同道人在堂，遂忙起施禮畢，因問珍與道人，說道：「吾適才一夢，與二子言之。」道人道：「是何夢？」僧道：「初，夢從左門而出，逢齋供甚精，食之。又逢美酒，飲之。因褰裳渡門外小江，逢美女數十，予恣觀之。復渡一小江，水驟漲，不能往，遂回。逢一賊欲見殺，乃從捷徑至石門而入，遂覺。」道人與珍大笑，說道：「以床足為門，以涕唾為齋供，以溺為醞，以溝為江，以花木為美女，以刃為賊人之夢寐，幻妄如此。」
　　既而珍扣問道人，說道：「此僧，吾之師弟，為蛇者何？」道人道：「此僧性毒多嗔，熏染變化，已成蛇相，他日瞑目，即受生於蛇中矣，可不懼哉？」法珍問道：「先生姓甚名誰？」道人道：「吾呂公也，見子精忱可以學道，特來教子。蓋人之性，念於善則屬陽明，其性入於輕清，此天堂之路。念於惡，則屬陰濁，其性入於粗重，此地獄之階。天堂地獄，非果有主之者，特由人心自化成之耳。子尚必精必勤，毋妄爾心，毋耗爾神，毋勞爾形。」言訖，遂隱而不見。法珍不勝怏怏。後法珍得純陽子點化，亦自得道成真，此不在話下。
　　卻說芝城郡有一地名碧邛，一人家姓孫，頗殷富，建有一水閣，極虛明幽雅，多聚士人讀書。純陽子雲遊至其處，士人接見，見其清標有仙骨，風韻飄逸，皆大忻喜，且曰：「先生雲遊士也，詩多奇雅，敢求一首見教。」純陽子吟雲。詩曰：
　　午夜君山玩月回，西鄰小沼碧蓮開。
　　天香風露蒼華冷，雲在青霄鶴未來。
　　士人聞其詩，清絕高塵，無一些煙火氣，各相爭抄寫。既而，大家商議，說道：「這個道人不是尋常人品，可相待一飯。」及飯畢，再求吟詩一首。純陽子又吟雲。詩曰：
　　看山看水歷寰中，擺脫煙霞到碧邛。
　　一飯笑談歸去後，行雲流水任西東。
　　純陽子吟畢，士人爭稱羨，說道：「此樣詩飄飄逸逸，新新雅雅，秦女品鳳簫，不過爾爾。」既而士人又道：「先生，此水閣未有佳聯，可見賜珠玉幾字！」純陽子乃親手寫一聯於柱云：
　　夜靜月生寒，鶴度疏極疑島嶼；春深花弄影，人從流水認天台。
　　純陽子寫了此對，哪一個不嘖嘖。既而又寫著四句於壁上：「
　　但患去針心，真銅水換金。鬢邊無白髮，馬去難尋。」
　　已而不見，眾士人大驚。及看所寫之字，筆勢偉勁，光彩炫目，皆曰：「此甚麼神仙？」及詳「但患去針心」，患字去卻一直並心字，乃呂字。「真銅水換金」，銅字以三點水代去金字，乃洞字。「鬢邊無白髮」，鬢字上去卻髟字，乃賓字。「 馬去難尋」，字除去馬字，乃是來字，蓋寓「呂洞賓來」四字。內有士人曰：「這果是呂洞賓來。不然，凡人口吻，焉得有此妙詩？焉得有此妙對？」時有士人姓關名雲祥者，即繪其像，金形木質，翠眉稜層，鳳眼朝鬢，頭戴道巾，身穿道袍，背上負一劍，至今傳之。純陽子既離了此處，更不知又顯化何方。且聽下面分解。

第十二回 純陽子擲劍化女 純陽子見火龍君
　　卻說純陽子躡著雲霧，至江南地方，有一寺名戒嚴寺，錢糧優裕，僧眾共有五百餘。純陽子一日游至其處，按下雲頭，遂入於寺中，乃以所佩之劍化一艷婦。你看那婦人標緻不標緻？只見：眉分柳葉，唇點櫻桃。嫩盈盈半醉楊妃面，細纖纖一搦小蠻腰。靚服不須著紅錦之襖，淡妝豈用彼翠雲之翹。裊裊娜娜湘妃鼓瑟，旖旖旎旎秦女吹簫。好容貌不朱不粉，巧丹青難畫難描。
　　真個是：匣內取來鋒利劍，人前變作女多嬌。試看女子形容俏，益信神仙手段高。
　　卻說這個女子窈窈窕窕，金蓮款款，繡鞋窄窄，緩緩的行進了山門。只見那寺中之僧大驚小怪，意蕩神馳。內有一僧說，道：「哪一家小姐來也？」有一僧這等說，就有一僧那等說，道：「哪裡有這樣小姐，敢是觀音菩薩麼？」內又有一僧說道：「此不是觀音菩薩。既是觀音菩薩，如何沒有個紅孩兒、龍女跟隨？敢是妖精麼？」內又有一僧說道：「我寺中有護法金剛、飛天神王、金頭揭諦、銀頭揭諦、阿難尊者，十八位羅漢，二十四位諸天，降龍的也有，伏虎的也有，擒精的也有。哪一個精怪白晝當空，敢在我寺裡來？」內有一僧道：「也講的是。縱有精怪敢在我寺中來，這還是良人家女子。」那些僧眾們猜來猜去，此卻不在話下。
　　卻說那女子進了山門，就行上佛殿。佛殿看了，就轉過雲堂。雲堂看了，就轉過方丈。方丈看了，就轉過積香廚。積香廚看了，就轉過觀音堂。那些寺僧們看了這個女子，長老也不是個長老，行者也不是個行者，大大小小一發瘋魔了。只見那念《金剛經》的，忘記了我相、人相、眾生相、壽者相，阿耨多羅三藐三菩提。念《彌陀經》的，忘記了大焰肩佛、須彌燈佛、無量精進佛，如是等百千萬億恆河沙數諸佛。念《法華經》的，忘記了莊嚴王三昧、光明三昧、淨藏三昧，如是等百千萬億恆河沙數諸三昧。念《多心經》的，忘記了無眼耳鼻舌身意，無色聲香味觸法，無界眼乃至無意識界，無無明亦無無明盡，及揭諦揭諦、汶羅揭諦、波羅生揭諦、菩提薩婆訶。
　　你看這一個女子，入寺不緊要，只是他左顧右盼，引得人意惹情牽，此真是大孽障的關頭。只見雲堂中有一僧，方趺跏而坐，見了這個女子，並不凝眸一下。純陽子看見，說道：「這個禪僧甚有戒行。眾人皆邪而彼獨正，眾人皆濁而彼獨清，此人必須要度他才是。」誰知那一個僧，外面雖是個假老實的嘴臉，腹內是一副齷齪的心腸。一見了師兄師徒們正在觀看那女子，連忙的下了禪床，走出山門之外，轉彎抹角，僻靜的去所等著這個女子出來。卻說這女子離了寺中，出了山門之外。只見這個禪僧阻著歸路，說道：「小娘子，既在敝山來，怎的不吃一餐飯去？」女子道：「不消得。」禪僧道：「小娘子，你適才進我寺中，我落了一件物件，小娘子發慈悲心，把還小憎罷。」女子道：「師父吊下了甚麼？小娘子卻不曾撿得。」禪僧道：「我先間掉下了魂靈兒，是小娘子奪去我的，看天面把還我也罷。」女子道：「我不曉的甚麼魂靈。」禪僧道：「小娘子是個聰明的人，動頭知尾，不要推故。」小僧只是要行著雲雨。」女子道：「這樣大旱的時節，雲在天上，雨在雲中，師父既要行雲雨，只管自去驅風使電，鞭霆駕雷就是，何須與小娘子講？」禪僧道：「小娘子不要椎故，我只是要與你做個夫妻。」女子怒道：「這師父好沒分曉！你是個出家之人，六根俱淨，五蘊俱空，目不視邪色，耳不聽淫聲才是。你這般好色，還思量修甚麼行，做甚麼佛？」禪僧道：「小僧今日也不思量做佛，只思量做夫妻。」乃強欲抱住女子，求與交合。
　　純陽子忽大叱一聲，說道：「沒戒行的和尚，休得要戲弄我仙劍！」這女子聞得純陽子一叱，遂變成一劍，跳入純陽子匣中。那禪僧見女子化成劍去，知是仙人們作弄著他，吃一大驚。純陽子道：「我呂公也，將著寶劍化成女子，試你寺中請僧。我先間見你遇色不看，只道你可教，豈知你恁般所為。做得好和尚！」那禪僧惶恐，抱頭鼠竄而去。此且不題。
　　卻說純陽子又到一個寺院，這寺叫寶華寺，錢糧亦廣也，有五六百僧眾。純陽子道：「戒嚴寺僧人沒一個好的，看這寶華寺中僧人何如？」於是也將這所佩劍仍變作個女子，也變得。
　　標標緻致，旖旖旎旎。面嫩嫩簇著芙蓉朵，腰纖纖擺著楊柳枝。袖中玉筍兒指尖蔥蔥可愛，裙底金蓮兒腳步款款輕移。此嬌似趙家飛燕，此美如吳苑西施。此賽過漢苑王嬙，此絕勝唐宮貴妃。
　　真個是：對月並姮娥一對，臨溪共洛浦雙妹。呂神仙顯茲妙術，是誰人識彼玄機。
　　卻說純陽子仍以寶劍變成個女子，剛進了山門，只見禪堂之上有一個雲遊僧，正在那裡入定。一見了這個女子，高聲叱道：「金鐵之精敢入山門麼？」純陽子聞得此語，到吃了一驚，說道：」是哪一個慧眼，參透我的機關？」連忙收了寶劍，進前與雲遊僧稽首，說道：「小子聊試戲術，有犯禪師，望禪師恕罪。」雲遊僧乃問道：「適間化女子之劍，好似火龍君佩的，力何在你手中？」純陽子道：「小子先年遇著火龍真人，曾以此劍賜我。」雲遊師道：「然則汝乃呂洞賓乎？」純陽子道：「某便是。敢問禪師姓名，還從哪裡來的？」雲遊僧道：「小僧姓高名法慧，從廬山竹影寺而來。」純陽子道：「禪師既住居廬山，曾接我火龍真人否？」法慧禪師道：「我與火龍君共山而寓，連洞而居。他在翠微洞，我在竹影寺，卻是比鄰一般，哪裡不相接？」純陽子道：「火龍真人今在家否？」法慧禪師道：「那火龍君前數年前是個孤雲野鶴，無有定跡，或自蓬萊山訪道，或白閬風苑尋真，或自西華山煉丹，或自瑤池頭赴宴，又或自終南山訪友，或自天台洞圍棋。只是這幾時懶待游衍，此正是雲無心出岫，鳥倦飛知還也。」純陽子道：「小子正欲拜訪火龍真人，答謝他贈劍之愛。」法慧禪師道：「既如此，我陪你同去。」
　　於是純陽子同著法慧，各駕了一朵祥雲，剛剛的到了廬山之境。只見這一座山呵：玉筍峰出，瀑布泉飛。石巖巖高接青旻，洞深深細凝紫霧。青青翠翠的古松，龍髯滑膩；猗猗密密的修竹，鳳尾參差。澗邊豐草，柔柔軟軟的龍鬚，嶺上枯株，丫丫槎槎的鹿角。嵬嵬峨峨，作江西一省保障；秀秀麗麗，擅天下九州奇觀。真個是：廬山高哉兒千仞兮，凡人可望而不可躋兮。
　　卻說火龍真人正在翠微洞中披閱《黃庭經》，忽有鳴鴉一聲，又見白鹿銜有花至。他是個未卜先知的神仙，就曉的純陽子來，乃謂一仙童曰：「今日有客來，可烹著仙茶，醞著仙酒，擺列著仙餚仙果俟侯。」言未畢，只見法慧禪師領著純陽子進了洞天。火龍君一見了純陽子，就下榻迎接。純陽子遂稽首而拜，說道：「自別仙顏，無由一晤。今日重逢，正如撥雲霧睹青天矣。」既而相敘寒溫畢，火龍君乃渭法慧禪師曰：「汝自何處得遇呂純陽？」法慧禪師道：「某自江南寶華寺得遇。因純陽要拜仙丈，故此陪他同來。」火龍君道：「多謝你了。」
　　言未畢，只見仙童們上仙茶。那茶是甚麼茶？雀舌未經三月雨，龍芽先占一枝春。茶畢，又獻上以酒。那酒是甚麼酒？巖蜜松花熟，山杯竹葉青。既又獻上仙餚。那餚是甚麼餚？卻是些玄豹之胎，碧麟之脯。既而又獻上仙果。那果是甚麼果？卻是些千年之藕，萬歲之桃。那仙童擺列了筵席，火龍君、純陽子、法慧禪師相聚而飲。一則敘契闊之情，一則敘相與之雅，不覺的香氣消寶鴨，日午唱金雞。法慧禪師道：「請呂純陽到敝寺一觀。」
　　於是火龍真人同著純陽子徑到了竹影寺來。這個寺怎的叫做竹影寺？蓋廬山上，原初建一百個寺，只有這一個寺白雲隱隱，翠竹陰陰，只聞犬吠雞鳴，不見高樓大閣。在寺裡住的卻是些得道僧家。而今左數來也只是九十九寺，右數去也只是九十九寺，此一寺隱而不見，故此叫做竹影寺。這豈不是仙境？純陽子觀看一回，不勝稱賞，說道：「好勝境！好勝境！」純陽子看畢，法慧禪師將欲待茶。純陽子辭去，火龍君亦道：「不勞賜茶，我還有事與純陽子商議。」於是法慧禪師相送而別。此不在話下。
　　卻說純陽子同火龍真人轉至翠微洞來，火龍真人回著純陽子，說道：「當原先我以二劍付汝，今止佩一劍，是何緣故？」純陽子道：「說起來惶愧。某在金陵宿取白牡丹，將欲採陰補陽，不想著黃龍禪師教他反奪去我丹田至寶。彼時小生們飛劍斬那黃龍，不想道被他收去一劍，今日卻虛了真人所賜，有罪！有罪！」火龍道：「你如今何如？」純陽子道：「小子如今遵戒行矣。」火龍又問道：「你遍歷寰中，度人多少？」純陽子道：「人心不可測，對面九疑山，並不曾度得一人。」火龍真人道：「可知，可知。我曾道來：人間只是無波處，一日風波十二時。誰人可以度得的？只我前日朝元，見仙僚說道：『淮安玉溪村有一女子，姓何名惠娘，名登仙籍。』你可度之。」既而又囑付純陽子：「度何之後，須轉終南山與爾鍾離師同去朝元。朝元會上授以仙秩，吾當再來慶賀。」
　　純陽子領了此語，逐辭了火龍真人，逕來淮安地方，度著這個何氏女子。不知怎麼樣度他，下面分解。

第十三回 呂純陽度何仙姑 呂純陽升入仙班
　　卻說淮安府玉溪村中有一善信，姓陳名曰文，家極富，僮僕婢女百餘。
　　一日修建個預修功果，設大齋供。只見：香煙騰著紫霧，彩幡炫著紅雲。彩幡炫時，輝輝煌煌；香煙騰處，氤氤氳氳。參黃菉一宗，玉字金書御墨藹；建瑤壇一座，寶燈銀燈曙光輝。獻一杯茶摘來北苑之露，獻一枝花採取上林之春。獻一簋供刈著東郊之黍，獻一豆蔬採取南澗之芹。誦三官經玉樞經北斗經，紫府演金真之教；拜水府懺星辰懺東嶽懺，丹台開寶笈之文。吸鳳管吹龍笙，韻咿咿啞啞可聽；鳴金鐘敲玉磬，音鏘鏘喤喤可聞。遁士的羽衣炫耀日月，主人的精意感格乾坤。
　　純陽子彼時離了廬山，駕雲騰霧，來到此處。乃按落雲頭，扮作一個道人，卻也不齊整。一到了齋壇，只見掛有許多聖像，上三清，次四聖，次五帝，次四大真人。純陽子道：「此雖是畫像，這樣大齋事，豈無真天帝降下？若果天帝降下，不好迴避。」只得走在齋廚之中，更方便一二。
　　卻說那些丫環們見了這個道人襤襤褸褸，皆扯他出去，說道：「這個道人，此不是坐處，快出去！快出去！」只有這個何氏女，果與呂純陽有緣。何氏女見了呂純陽，就有顧盼之意。呂純陽見了個何氏女，就有憐惜之心。何氏女見那眾丫環推出這個道人，乃止之曰：「出家人隨他這裡坐罷，不要推他出去。」那些眾丫環方才罷手，只是沒有個好嘴臉相待。大的丫頭來也說是：「道人開些，不要穢我的齋。」小的丫頭來也說是：「道人開些，不要污我的供。」只有這個何氏女，齋熟時就把齋與道人吃，供熟時就把供與道人嘗。有茶奉一杯茶，有酒與一卮酒。
　　眾丫環皆笑著何氏女，何氏女道：「出家人把些他吃，也是我一點仁心。」卻說天地間有人就有神，有神就有鬼，卻道個鬼的說話。陳曰文做這樣大齋，就有著孤魂野鬼皆來求食。時有一客商姓陸名情，阻風淮河，泊船孤洲之畔，有事關心，惺眼不睡。至三更鼓，只聞得岸上有鬼叫，叫道：「周大哥，女陳宅吃齋。」那周鬼道：「我去不得，眼中生有翳障，疼得緊，你們帶幾個齋與我吃罷。」陸清大驚，一發不寢，至四更鼓，又聞叫聲：「周大哥，齋在這裡，你吃！」那周大哥說道：「多謝你了！」陸清想道：「此必是野鬼。」
　　至天明，上了淮河之岸，遍洲上尋覓，只見有一個骷髏腦骨，眼睛裡生有一根草，暗道：「昨夜叫眼疼者必是此物。此人或姓周麼？」遂拔去之。至次夜二更盡，陸清又聞得有人呼曰：「周大哥，去陳宅吃齋。」只見其人應曰：「我今夜眼睛好了，我與你同去。」至四更鼓方回，只聽得幾個鬼坐在洲上，其一鬼云：「這個人家好齋供。」其一鬼云：「齋供倒好，只是呂洞賓在那裡，打不得些兒亂攪。」其一鬼云：「哪個是呂洞賓？」其一鬼云：「東廚下那個襤褸道人，就是呂洞賓。」有一鬼云：「你昨夜眼疼，今夜就怎的好了。」鬼云：「我得一個客人替我去了那些翳障，就好了。」
　　時陸清在舟中未睡，聞得這些話兒仔仔細細。至次日，走上坡來，逕到陳曰文宅上，尋著這個呂純陽。只見齋廚之下，果有個襤褸道人。陸清乃跪下，言曰：「呂純陽先生，度一度小子。」純陽子道：「我不是純陽。」陸清道：「我曉的仔細，你不要瞞我。」乃扯著純陽子衣服，叩頭磕腦，左也叫一聲度一度，右也叫一聲度一度。純陽子道：「你這客人，既然要我度，你鑽進灶中而去，我就度你。」時廚灶之中烈火炎炎，陸清將欲不鑽，又恐怕做不得神仙。將欲鑽去，又恐怕火焰燒死。既而自思，還是鑽去。於是奮力一鑽，剛到灶門之邊，被煙氣一沖，就縮將轉來。又奮力一鑽，剛到灶門之邊，被火星一爆，又縮將轉來。乃叩著純陽子說道：「先生，你不要我鑽灶，白白的度一度我罷。」純陽子笑道：「神仙恁般易做。」乃云：「眼前不是成仙客，成仙只是姓何人。」乃以手招著何氏女，說道：「惠娘，我與你鑽去。」
　　時何氏手中拿著個笊籬，正欲撈飯，因純陽子一招，即忙過來。純陽子以手挽著何氏女雙雙進於灶中，火焰轉盛。眾皆大驚，哪個還敢鑽哩？時眾人只說何氏女被火饒死，正在嗟歎之際，只見呂純陽與何氏女坐在碧雲之上，吟詩一首云：
　　直上雲端望八都，碧雲散盡月還孤。
　　茫茫四海人無數，哪個男兒是丈夫。
　　時眾人看見陸清默然，眾丫環亦默然。那羽士們望見也默然，就是陳曰文亦默然。皆道：「神仙已在此三日，並不曉得。」皆十分懊惱。時陳曰文建此大齋，感神仙下降，齋罷獲福，此也不在話下。
　　卻說純陽子同著何氏女駕著雲，騰著霧，逕望終南山碧天洞而來，拜見鍾離師父。鍾離雲房正當壽誕之日，就有那一班仙朋仙友：持著柱杖的鐵拐李、拿著羽扇的張果老、提著花藍的藍采和、拿著雲陽板的韓湘子，與著清溪道人鄭思遠、大華施真人正在那個所在作賀。又只見天台山仙女，遣人送甚麼仙桃，麻姑山的仙姑遣人送甚麼仙酒，瑤池上王母饋娘遣入送甚麼仙藕，武夷山武夷君遣人送甚麼仙茶。又有東泰山、西華山、中嵩山、南衡山、北恆山五嶽聖帝遣人送甚麼玄鹿脯、赤鱗蹄。又有東海、西海、南海、北海四海龍王乃敖家兄弟遣人送金鱗尾、錦鰲頭。鍾離子命著那仙庖的官君烹著那些餚饌，列著那些果品，擺開筵席，注上酒來。那些神仙依次而坐。
　　正在宴飲之際，忽見純陽子、何氏女按落雲頭，直進了碧天洞中，望著鍾離子稽首。鍾離子不勝之喜，乃曰：「純陽一去，何歸來之遲乎？」純陽子與鍾離師稽首畢，復對眾仙稽首。張果老等乃間於施真人曰：「此何人斯？」施真人道：「雲房之徒也。」眾仙曰：「久聞，久聞，但未得會面，今見其仙風飄逸，雲房果得人焉。」清溪鄭思遠乃問干純陽子曰：「你出家人，還帶妻子麼？」純陽子道：「此女子系淮安人氏，姓何名惠娘，名在仙籍，火龍真人命我度之耳。」眾仙說道：「原來是這等。」雲房子又問純陽子，說道：「你當初誓欲化度世人，度有幾否？」純陽子道：「人心奸險，未易度化，止度有何氏女一人而已。」鐵拐李道：「今日令師壽旦，我輩承他厚愛，賜以佳宴，你來得恰好，大家縣飲一回。」
　　於是眾仙齊坐下，純陽子、何惠娘亦侍坐於側，勸勸酬酬，極有佳趣。
　　純陽子道：「吾師今日壽旦，吾初回，未有賀物，聊將所佩之劍試舞一回，以勸吾師並列位仙丈之酒。」何惠娘亦道：「妾亦無有賀儀，將所執笊籬亦舞一回，奉勸諸仙之酒。」眾仙道：「試舞來。」於是純陽子將寶劍拋起，活喇喇化作一條神龍，夭夭矯矯。何惠娘將笊籬拋起，活喇喇化作一隻丹鳳，翩翩翻翻。你看：一龍一鳳，龍對鳳，鳳對龍，盤空飛舞。龍一翻身，甲鱗炫耀；鳳一轉翅，毛羽輝煌。眾仙長看見，拍掌大笑，皆曰：「妙！妙！後?進們有這樣奇術，來得來得。」於是大家狂歌劇飲，不覺的白雲歸洞口，紅日架山腰，天色晚矣。純陽子乃指一下龍，龍依然成劍。何惠娘指一下鳳，鳳依然成笊籬。眾仙長愈加稱讚。此且不題。
　　卻說張果老、鐵拐李二仙問於鍾離子道：「令徒授何仙職？」鍾離子道：「敝徒度化多年，未受仙職。」鐵拐李道：「既如此，明日乃朝元之期，領他們同去吳天金闕，受了天恩，豈不是美事？」鍾離子道：「某亦有此意。」於是眾仙長皆約會朝元，辭散而去。
　　及至次早，碧雞三唱，丹鳳雙儀。焰摩天中，紅雲繚繞；通明殿上，瑞氣氛氳。時玉帝御座，兩階文武，列著鷺序鵷班；一派將軍，號著龍驤虎賁。時三天門大開，只見張果老、鐵拐李、施真人等一齊在那裡聚會。及鍾離子須著呂純陽、何惠娘至，大家拶挨而進，山呼禮畢，文武退班。鍾離子復領著呂純陽、何惠娘，俯伏金階之下，奏道：「臣鍾離權有表奏聞，伏乞聖覽。」玉帝道：「有何表文？」鍾離子道：「臣先年度有何中府永樂縣一弟子，姓呂名巖，未蒙天恩授以仙職。又呂巖弟子度有淮安府玉溪村一女，姓何名惠娘，亦未受以仙職。臣今領至闕下，伏候金旨，擢入仙班。」玉帝見奏，天顏大展，說道：「鍾離權既度有呂巖，呂巖復度有何惠娘，源流一派，仙籍垂芳，太是美事。就封呂巖為演正警化真人之職，封何惠娘為太玄演化仙姑之職，各賜金書玉旨，擢入仙班。叩頭謝恩。」
　　鍾離子同呂真人，何仙姑謝恩已畢，玉帝覆命，著金童持彩仗，玉女捧香花，又命奏樂官史奏一部鉤天廣樂，又令六丁神將、六甲神將擺列儀仗，送呂真人、何仙姑回轉終南山碧天洞中。時呂真人榮沾天寵，各洞神仙萬萬千千俱來賀喜。
　　予素慕真仙之雅，愛捃其遺事為一部《飛劍記》，以闡揚萬口云云。


