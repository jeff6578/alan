《吳三桂演義》   不題撰人
又名《明清兩周志演義》，主要描寫吳三桂由寧遠總鎮到投降滿人，逼死永歷帝，後又反抗清朝，妄自稱帝，最後終至敗亡的這段史實。其中穿插了吳三桂與愛妾陳圓圓的離合。作者對吳三桂不拘於「成王敗寇」之說，比較真實、生動地刻畫了這一複雜的歷史人物。小說中的陳圓圓也是一個有個性、有節氣、智慧果斷的亂世佳人形象。作品行文簡潔明快，頗得歷史小說筆法。

自序
 
　　余近十年來喜從事於說部，尤喜從事於歷史說部。以有現成之事實，即易為奇妙之文章，而書其事，紀其人，勿論遺臭流芳，皆足以動後人之觀感也。余因是以成《吳三桂演義》一書。蓋謂自漢以來，易姓代祚，累朝鼎革之命運亟矣，成王敗寇之說，向不足以撓余之腦筋。則以王者自王，寇者自寇，無關於成敗故也。
　　吳三桂以一代梟雄，世受明恩，擁重兵，綰重鎮，晚明末造，倚為長城。
　　顧唯敝屣君父，袖手視國家之喪亡，是故明之亡也，人為李自成罪，余並為吳三桂誅。余觀秦漢之交，劉邦曰：「丈夫當如是。」項羽曰：「彼可取而代也。」專制之尊，九五之榮，人所共趨，烏足為自成罪。而罪夫受明恩，食明祿，而坐視明危耳，視君父曾不若一愛姬，北面敵國以取藩封，三藩中吳氏其首也。然使吳氏長此而終，則遺臭萬年，抑猶可說。乃之懼藩府不終，兵權之不保，始言反正，以圖一逞。卒也哭陵易服，無解於緬甸之師，亦誰復有為吳氏諒者？
　　故夫吳氏，非無雄材也；其佐命，非無偉器也；耿尚之降附，鄭經之交通，六省之淪陷，其勢力非不巨大也；顧天或蹙之，若有命焉。勝負之機，巧而且幻，則以吳氏非誤之於終，而誤之於始也。假恢復明祚之說以愚黔首，為德不終，大勢遂去，此其興亡之原因乎？意者吳氏或預知其故，乃以日暮途遠，竊號自娛，因而沉迷放棄，未可知矣。不然則幾見有開創之君，創業僅半而即沉迷放棄者乎？使其親見成都之陷，湘黔之失，滇京之亡，吾知其將引項羽之言以自飾曰：「此天亡我，非戰之罪也。」特烏足以欺天下後世耶！君子是以知吳氏召亡之道，固在彼不在此也。

凡例
 
　　一、是書所取材以《聖武記》及明季稗史為底本，而以諸家雜說輔佐之。
　　既取材於實事，則資料自富，故俯拾即是，皆成文章。
　　一、讀是書者，須有大關鍵，即吳氏之興亡是也。其興也以易服哭陵感動人心，其亡也由忘背明裔稱帝自尊，讀者當於此注意。
　　一、三桂以孤軍反動，六省即陷。鄭經與耿、尚二藩，皆聯族來歸。勢力既盛，而謀臣勇將又如雨如雲，乃後則西不能過平涼，東不能渡長江，以其始則言扶明，而繼乃背明故也。入衡自帝后，不特鄭經與耿、尚為之灰心，即夏國相、馬寶等此時亦如有口難言矣。讀者不可不知也。
　　一、昔人詠楊妃詩云：「馬嵬死後諸軍退，妾為君王拒賊多。」又云：「《唐書》新舊分明在，那有金錢洗祿兒。」皆為楊妃洗脫也。是書陳圓圓一人，如魏源所記固多貶語，論者亦有比之如褒姒、張麗華一流者。然後儒多辟其非，故是書所紀圓圓悉有所本，非故為圓圓洗脫也。
　　一、歷來亡國其後宮每多嬖人，然圓圓、蓮兒皆能諫其君以義；又歷來亡國必由奸庸當道，先失人心，而吳氏則謀臣勇將皆始終鞠躬盡瘁，其民心亦臨危不變，而終以亡國者，正以見吳氏父子之自亡其國也，讀者又不可不知。
　　一、明季稗史以胡國柱中道變心降敵。惟諸家俱無此說，魏源更記康熙十九年敗胡國柱於建昌，可知胡國柱降敵之說稗史當有舛誤。是書取材從實，非故為國柱留身份也。
　　一、呂留良謂胡國柱有王佐才而不得其時，曾獻封建之策於三桂，且稱三桂為知人，而以不行其計為可惜。然諸家俱無此說。觀其逼死高大節於江西，失一棟樑，又老居長沙以詩酒廢事，是國柱未得以王佐才稱也。故是書悉從割愛。
　　一、三桂初無起事之心，其忍心摧殘明裔者，皆欲結朝廷以自固耳。及自固不得，始蓄謀起事。故諸說皆以三藩一役，皆撤藩一議逼之使成。此書即本斯意，亦足見吳氏非真知種族主義者也。
　　一、三桂本英武神勇，遠近皆驚，乃入川而後逡巡不進。及一出，則因病而退，再出，則因歿而歸。即王屏藩已大破圖海，然終不能握三輔之險以通三晉。讀者於此，當知為吳氏必亡之朕兆矣。
　　一、是書敘數十年事實，皆在干戈擾攘之中，故於軼事閒情，點綴頗少。然獨載重修歸化寺，則以見吳氏之奢侈粉飾；而所紀蓮兒之絕粒，圓圓之為尼，亦見吳氏宮府內外無一亡國之人，而吳氏之自亡之也。是書始終皆本此主旨。
　　一、夏國相屢議棄長沙北上，果如是則結局正未可知。觀後來洪秀全，既據金陵，不思北進，情勢相同。讀者於此當悟開創時代進取與保守其得失何如矣。
　　一、三桂長子本招為額駙，然諸說不詳其長子為何名，故是書亦從缺略。
　　一、吳氏興於滇，亡於滇，不能逃越半步。蓋藏地已不通，而緬甸又吳氏先自絕其路者也。故吳氏昔日觀兵緬甸，實為滅族原因，隱為永歷帝作一反面報應。
　　一、是書以明裔存亡為要素。吳氏以背明而亡國，其後自帝亦以背明而自亡，讀者又不可不知。
　　一、後人每以毛文龍為有應殺之罪，不知文龍之生死即關係明祚之存亡。故是書不落窠臼，獨為文龍表彰。
　　一、吳氏起事而後，西只有陝西之戰，東只有湘贛之兵，然吳氏且勝多於敗。若三桂能以川力突出，誰能阻之？惜吳氏不爾也。故曰吳氏之亡，自亡之也。
　　一、諸說皆稱夏國相、馬寶有大才。顧其著著受困，蓋長江上流已為敵兵遮蔽，而吳氏又不准棄長江，雖有英雄亦難用武，於夏、馬二子何尤？
　　一、三桂入川後即苟安不前，而世蕃又疑及馬寶，以促其敗，處處皆是吳氏自亡伏線也。

題詩
 
　　不拘名字否流芳，月到圓圓最斷腸。
　　一笑早知傾國易，奈他兒女總情長。
　　君父仇寧共戴天，不堪回首望雲燕。
　　任他宗社成灰燼，只要紅顏幸瓦全。
　　武勇如君本可兒，奔馳萬里借雄師。
　　獨憐一掬秦廷淚，不哭山河哭愛姬。
　　出師為我護阿嬌，況復論勳冠百僚。
　　忍拜新榮忘故主，為他恩重過先朝。
　　鑾輿播越已年年，猶欲除根逐緬邊。
　　慘絕梅山流血後，尚留血淚灑南滇。
　　平西開府擁千乘，不管皇圖廢與興。
　　勝國官儀安在也，愧他易服哭先陵。
　　鳥盡弓藏最可悲，況非同類只羈縻。
　　撤藩豈為留餘地，末路蹉跎合怨誰。
　　無毒無奸不丈夫，誓爭南面抗稱孤。
　　周家宮闕吳家府，五六年來已燼蕪。
　　麾旌昨夜發滇中，何日歸來唱大風。
　　稱帝自娛空復爾，神龜先以沮梟雄。
　　先迷後易事應難，天道如何未好還。
　　秉筆且編興廢事，問誰貽禍好江山。
 
第一回　董其昌識拔吳三桂　袁崇煥計斬毛文龍
 
　　中國學者視得君權太重，故把民權視得太輕。任是說什麼弔民伐罪，定國安民，什麼順天應人，逆取順守，只是稀罕這個大位；道是身居九五，玉食萬方，也不計塗炭生靈，以博一人之僥倖；故爭城爭地，殺人盈城，流血成海，也沒一些兒計到國民幸福。究竟為著什麼來？你看一部二十一史，不過是替歷朝君主爭長爭雄，弄成一部膿血的歷史。因為看得君位太過尊榮，就引出那些梟雄。道什麼成王敗寇，日日興兵，既得稱王，又欲稱帝。歷觀往史，那裡還說得許多？甚的說其國愈大，其君愈尊，就引動外人垂涎著我們中國的帝位。如五胡割晉，沙陀寇唐，金元奪宋，竟釀成種種的慘事來了。

　　俗語說得好，家中無鬼萬年安。一家如此，何況一國！若不是那些漢奸貪榮忘國，任是外人有百萬雄兵，千員勇將，那裡便能割裂我們的國家？可知是做百姓的只圖苟安，做官吏的只貪富貴，統通沒有愛國的感情，自然釀成亡國的慘禍了。從這樣看來，又覺中國學者那些說話亦有些合理的。說忠臣要忠於人君，卻與忠臣要忠於國家本有些不同，但人人能懂得忠於人君，亦斷不至背本忘恩，貪戀尊榮，致引外人作貽禍宗邦的事了。

　　說書人說到這裡，也省起一個人來。那人不是別人，就是姓吳喚做三桂，表字長白，本貫山東高郵人氏。自先祖販馬為業，往來遼東海蓋之間，遂寄籍為遼東人。他父親名喚吳襄，表字贊墀。生有勇力，受知於鎮東將軍李成梁，以吳襄善能相馬，委以購辦戰馬一差，以功保升千總。及經略大臣楊鎬以雄兵二十萬代滿洲，大兵潰於撫順，人馬俱盡。時吳襄從征，於兵敗後劫回滿洲戰馬三百匹。故撫順之戰，諸將皆有罪，惟吳襄獨以功薦升副將。時明末諸臣大夫日惟偷安旦夕，以為天下無事。凡武將指陳邊事，都道武官只好勇鬥狠，危言聳聽，以博功名，故朝議多不留意邊事。吳襄又曾寄籍遼東，故所有文臣都睥睨他，像不是中國人一樣。吳襄自以官位尚卑，也不與計較，惟倍加謹慎而已。

　　那時吳三桂已二十有餘，吳襄自以日受同僚揶揄，不過文臣視輕武員之故，遂謂吳三桂道：「為父幼不讀書，只以勇力，且蒙將軍李成梁受知於相馬。自李將軍歿後，好像冰山已倒一般。若非朝廷明見，此官已不能自保。吾兒不宜承習父業，宜棄武就文，或得奮志雲霄，不致受揶揄於懦夫之口。」

　　吳三桂聽了，笑道：「父言差矣！方今國家多事，文臣不識時務，只欺飾朝廷，如燕巢危幕，自圖苟安，設有變亂，若輩豈能以吟詩作賦保護國家耶？吾父任他揶揄，休要與他計較。他日時來運至，吾父子必有出頭之日也。」

　　吳襄見兒子如此說法，覺實有道理，且亦志氣不凡，心中甚為歡悅。吳三桂自此益練習弓馬，講求戰術。及崇禎帝即位，知道國家危難已伏在蕭牆，遂決意獎勵武功，乃拔吳襄為提督京營，覆命大宗伯董其昌典錄武科。黃詔既下，各路武夫都紛紛赴試。吳三桂時已弓馬嫻熟，十八般武藝件件精通。那時聽得董其昌考拔武科，便慨然歎道：「此吾脫穎時矣。今天下有變，乘此時以取功名，一來可以宣力國家，二來亦可以繼承父業。」便告知父親吳襄，往應武舉。

　　時董其昌在朝，知道國事已非，選拔武員實關緊要。那日往見吳襄，問道：「足下為武員，究知誰是可以當得將才的，不妨賜告。此為國家公事，請避嫌疑。」吳襄道：「大宗伯既有此言，弟不敢不說。以弟所知，若武勇足道的，首唯吾兒三桂，次即白遇道耳。」董其昌道：「足下佳兒如此，可為足下賀。某此次將拔取令郎，此為國家擇人才，非為君家取富貴也。」說罷便去。到了錄闈之日，數千赴考的都盼望放榜，及至放榜之後，居首的不是別人，就是吳三桂。

　　自從武闈榜發，吳三桂竟領了首選。凡赴試的，沒一個不知道吳襄與董其昌有些交情，只道董其昌有意拔舉三桂，不計他武藝如何就取中首名，更有道吳三桂武藝不是高強不應獲選的。至於那些不第的人，更做出一種謠言，說是吳襄向董其昌討人情，使中自己兒子。你一言我一語，早被吳襄聽了，便喚吳三桂誡道：「吾兒今日幸捷高魁，為父本曾向董宗伯道及，故得董宗伯留意提拔。但為父曾承董宗伯問及，知得誰人可充將才，為父故援內舉不避親之義，力薦吾兒。今既獲選，雖為父亦曾說情，但吾兒武藝本不在他人之下。今竟受此蜚謠冷語，吾兒須此發奮。但能上報國家，下光門戶，不患不能雪恥也。」吳三桂笑道：「吾父亦太過憂慮。方今國家多故，凡有本領的自能發現。像古人說如錐處囊中，其穎立露，兒不憂無出頭之日。若稍有憑藉，天下碌碌之輩誠不足道也。」吳襄聽了，以為兒子有如此志氣，十分歡喜。便使吳三桂拜董其昌，認為師生之誼。又因吳襄為提督經營，應有個襲蔭，董其昌更為奏保，便以吳三桂為都督指揮使。

　　時東邊日急，自經略大臣楊鎬以二十萬大兵伐建州衛敗於撫順之後，更時時告警。廷議以東邊既急，以孫承宗繼楊鎬為經略復無振作，乃罷孫承宗，以高第代為薊遼經略。復以將軍毛文龍為平遼總兵官，籌防邊備。朝命既下，董其昌本與毛文龍為姻親，那日聽得毛文龍領兵出關，便邀文龍至府，說道：「國家多故，邊事日危，朝中各員只知趨附宦官，冀得加官進秩，互相狼狽，欺罔朝廷，吾恐日事晏安，敵已渡河矣。今將軍受任視師平遼，任大責重，宜能宣力國家，再安磐石。不知將軍帳下可有得力健兒沒有？」毛文龍道：「正為此故，得人甚難。弟到邊時，惟有經營地方，注重險要，以卻敵兵。因大敗之後不易言戰，若有疑我老師糜餉的，望吾兄一為關注。要吾兄若知有人才可以相助者，更望相薦以收得人之效。」董其昌道：「弟位為宗伯，政權不屬。執政中人又不能與謀，即欲為將軍關照，亦恐不逮，但求將軍隨時謹慎耳。若說薦人兩字，本非易事，只見有吳三桂其人者，氣象不凡，武勇出眾，宜奏調一同出關，以資臂助。想吳三桂必不負弟所薦也。」毛文龍道：「弟亦聞其名久矣。此人為提督京營吳襄之子，現充都督府指揮使，不稱其本心，某當重用之。」說罷辭去。毛文龍一面告知吳襄，請三桂出關相助。吳襄正欲兒子為國效力，無有不歡喜，立即回復毛文龍，即令兒子三桂謁毛帥。時三桂正被蜚謠冷語，以自己得人情獲選，又以承父蔭得官，正待自展其能一雪其恥，聞得毛文龍邀自己出關，便欣然而往，即領父書往謁毛文龍。

　　那毛文龍聽得三桂已至，立即延入。吳三桂見時，不覺汗流如雨。毛文龍問道：「本帥以至誠相待，何以如此之惶恐？」吳三桂道：「某自離籍，往來京津，閱人不少，皆碌碌餘子，全不在卑職眼內。今見都督一種威嚴氣象，眼光四射，令人神懾，故不覺惶恐。」毛文龍笑道：「如此亦足見足下志氣，除本帥以外，眼底更無他人，此去定能立功。足下飛騰有日，可為預賀。」說罷讓吳三桂坐下。復自忖道：「此人目無天下士，獨能畏懾於吾，此人必能為吾所用，不憂其不用命也。」正想像間，吳三桂進道：「某聞都督受命出關，不以卑職鄙陋，看吾父薄面使在帳下執鞭，卑職自然感激。只怕駑馬庸才，不足受都督驅策。」毛文龍道：「不必過謙。某聞大名久矣，只不能記憶。昨蒙董宗伯提起，以足下相薦，故力請足下相助。此後當如叔侄一般，一切軍務與足下共之，斷不相負。惟現在國家用人之際，不知足下更見有如何人物可為國家出力的，不妨力薦。」吳三桂此時方知自己系董其昌所薦，便答道：「弟亦知有兩人，曾與弟同學。一是曹變蛟，有膽略，善騎射，可惜遭時不遇，現方流落遼東，都督切宜用之。其次則與某同榜者白遇道。某所知的只此二人，余外也不敢妄薦。」毛文龍大喜。一面令吳三桂招致曹變蛟，一面邀請白遇道到來，即調齊出關人馬，奏辭明主，擇日出關。

　　不數日間，曹變蛟、白遇道俱至。時毛文龍帳下已先有總兵官數人，一名孔有德，一名耿仲明，一名尚之信，皆膂力過人。新近又得有吳三桂、曹變蛟、白遇道，計共六人。故毛軍中兵精將勇。毛文龍又選吳三桂、尚之信、孔有德、耿仲明為四大驍將。即領本部人馬先抵遼西，將地形審察一會，便與各部將商議道：「遼西為建州左右衛往來要道，吾於此築城險固，更以重兵駐守，彼雖有十萬精騎，不能飛渡也。古人說得好，能守而後能戰。昔日楊鎬以二十萬大兵輕舉妄動，致敗於撫順，吾甚惜之。今某觀遼西險要全在皮島，前可以阻水師之進，後可以阻陸軍之來，某當經理完固，自可以扼卻敵人。國家若能任本帥五年駐守此地，養精蓄銳，破敵必矣。」各部將聽得，皆鼓掌道：「元帥神算不可及也。」毛文龍便令孔、耿、尚、吳、白五總兵分領本部，大興土石，經營皮島。毛文龍復鼓勵將士不惜勞苦，歷半年有餘，方能告竣。果然把一座皮島經營得十分完固。但見得：面銜大海，背枕高山，虎瞰龍盤，皆成形勢。羊腸鳥道，盡屬崎嶇。處處則糧道皆通，面面皆水源不斷。轉輸既便，固無受困之虞；戰守皆宜，復無可窺之隙。兵房炮壘，皆分佈夫東西，砦角陣圖，更折衝夫南北。似若地勢，實屬天雄。真是一夫守關，可信萬人莫敵。

　　毛文龍把一座皮島經營完妥，東連旅順，西接榆關，相連數十里，皆十分雄壯，即把經理情形奏報朝中，朝廷君臣大為歡喜。只有大宗伯董其昌出班奏道：「毛文龍如此經營，可以免得邊患。惟臣與毛文龍分屬姻親，知之最悉，自不敢不言。臣知毛文龍武勇有餘，可稱一員悍將，用之備邊誠可無事。惟他性情強悍，恐不受羈勒，至為可惜。總之，今日毛文龍為國家安危所繫，不能不用，亦不能專用。陛下宜下手諭，一面獎他，一面又誡他，俾得勉為名將，實社稷之幸也。」明帝深以為然，便以董宗伯所奏，力為嘉獎誥誡，又以重恩籠絡。果然毛文龍在皮島數年，敵人不敢犯境。即稍有擾亂，都被毛帥平定。故建州衛人民，終不免被毛軍有所殺戮。那時敵國見毛帥如此，不敢犯邊，惟日稱願與明朝修好。只是當時朝臣溺於晏安，既得邊關平靜，也忘了遠慮，自然賄賂公行，互為聲氣。敵人既稱修好，不免時時通款朝臣。以年年被毛軍鎮壓，又加以建州人民曾有被毛軍殺害，故屢屢說毛軍凶悍，邊關人民每被荼毒。因此朝臣中有與外人通款的，都道毛文龍好挑邊釁。時正值崇禎帝即位未久，朝臣多有讒奏毛文龍久擁邊兵，威福自恣，好挑兵釁，實為可慮。崇禎帝道：「昔楊鎬以大兵二十萬先敗於敵人，自是邊無寧歲。及得毛文龍，前後數年皆無烽火之憂，可謂國家柱石，朕何忍黜之？」

　　奈崇禎帝雖如此說，惟朝臣皆以毛文龍擅權為可憂，日日在崇禎帝面前續奏。

　　帝無奈，便發諭給薊遼總督經略王之臣，核查毛文龍舉動。不料王之臣以不修屬員之禮，謂他恃功，目無自己，故恨文龍刺骨，便復疏力劾文龍不法。

　　時幕府水佳允向王之臣諫道：「毛帥雖有罪，然為今日計，若無毛帥國家必亡矣。為時用人，明公宜保全之。」王之臣不從。及覆疏到京，朝臣更多訾議。崇禎帝亦明知毛文龍有些不妥，但以他為國家存亡所關，終不忍黜廢。

　　又疑王之臣與毛文龍有隙，欲籌一兩全之法，擇一能員督師薊遼，俾監察毛帥，惟難得其人。猛然想起一人，曾任薊遼總督，以失意於魏忠賢，責其不救錦州，遂致落職。此人姓袁名崇煥，乃廣東東莞人氏。當任兵部尚書時，頗負能名，且以讀書起家，料知大體，當可與毛帥共事。當即下了一道諭旨，授袁崇煥為督師，與毛文龍妥協辦理。

　　當時袁崇煥既受了朝旨，有鑒於前時被黜，遂面奏道：「臣以讀書起家，每為武臣所輕視。且賦性愚拙，常失歡於貴人，恐即往經略遼薊，亦無益於大局，願陛下另簡賢能，以重職守。」崇禎聽奏罷，知袁崇煥有欲壓服毛文龍及抗阻魏忠賢之意，便道：「邊事一以委卿，斷非讒言所能間也。若懼武員不用命，朕以上方劍賜卿。倘有不用命者，卿可誅之。卿本讀書人，凡事當不至造次。」時崇禎之意只欲袁崇煥懾服毛帥，俾作長城，本無殺之之意。

　　袁崇煥卻不懂得，即銜命出關。

　　那時文武大臣交相祖餞，力詆毛帥，請置重典的實居大半。只有董其昌進道：「弟今不避嫌疑，為督師致語。倘度德量力，自能服制敵人，請好自為之。弟固知文龍有罪，為國用人，倘不得已，當留虎將以備緩急。且督師雖負才能， 惟權貴在內，恐督師之位亦不能久也。若兩才俱盡，國家亡矣。」

　　說罷大哭，匆匆便去。袁崇煥聽罷悚然，惟各祖餞大臣皆詆董其昌以私意為毛帥說情，因此，袁崇煥要殺文龍之心早已預決。及到了薊遼，力向諸屬員訪察文龍罪惡。原來毛文龍勇健非常，惟情過驕奢，性又刻悍，故屬員銜之入骨，遂力詆諸袁督師之前。只有徐允英進道：「文龍有可殺之罪，今日非殺文龍之時。」說了這兩句，便出語左右道：「毛帥必死矣。因某進言時，袁督師顏色頗不以為然，以為雖無文龍彼亦可以敵也。」左右道：「何不力爭之？」徐允英道：「勢亦甚難。袁督師本讀書子，苟有專權抗命者，豈能相容？因是知毛帥必死矣。」時袁崇煥聽了各人言語，覺謂文龍宜殺的十居其九，便決意除去文龍。即傳令以閱兵為名泛舟雙島， 欲與文龍會見時出其不意殺之，以為朝廷除去強悍。正是：因疑抗命難為帥，卻借觀兵要殺人。

　　要知毛文龍性命如何，且聽下回分解。

第二回　還五將建州修玉帛　贅三桂藩府鬧笙歌
 
　　話說督師袁崇煥既定了主意，要斬毛文龍，即點齊本部親兵，並選勇健將校數員護衛，內服戎裝，外衣文官袍服，身佩上方寶劍，借閱兵之名直往雙島而來。時因狂風大起，又因遼海空闊，波浪乘著颶風震撼海岸，泛舟不易。袁崇煥便令暫駐松子澳，密與左右計議要誅文龍之事。崇煥道：「某此行實為國家耳。不知我的，謂我擅殺國家一大將，知我的，當謂我能除國家一罪臣。議者每謂，文龍若死，敵患必深，顧本督師以為，寬柔養亂，此風斷不可長。文龍死後，本督師當捨命以報國家，惟望諸君悉力相助耳。」左右聽罷，皆默然，徐道：「某等皆願聽督師指揮，但督師若殺文龍，當以計致之，文龍擁十萬之眾駐於皮島，若聞得督師必要殺他，必不肯斂手待斃，恐督師其時反受其制，不可不防。」袁崇煥道：「諸君之言甚是。某計劃定矣，不勞諸君多慮。」說罷先派人詣文龍處，告會操之期及到時面商軍政。

　　毛文龍也不慮有他志，立復崇煥，欣然預期相會。
　　到了次日，風浪漸平，袁督師便揚帆直往皮島。所經各島嶼，都登岸察看形勢，覺毛文龍佈置亦頗完密，心中躊躇道：「毛某經營邊備亦有條理，若使此人鞠躬盡瘁，敦守臣節，實不可少之人才。只可惜他性情強悍，蔑視綱紀，蹂躪遼人，罪至不赦。今日殺之，亦殊可惜。」時毛文龍未知袁督師之心，每處必有人窺探。袁督師亦知毛文龍羽翼多眾，防有洩漏密謀，故每經一島，從不發言，因此毛文龍不得袁督師用意也，不敢怠慢。一面偵察袁督師行程，預備恭迓。時袁崇煥正由大王山岸開行，早有登州海防左營游擊尹繼珂乘船來見，說稱奉毛帥之令，以海風暴起，特調八十四隻帆船來接。

　　袁崇煥此時，自覺毛帥有此敬禮，恐殺之不安。轉念此乃國家公事，只治其跋扈之罪，不能以其敬禮自己，為之寬恕。與尹繼珂見後，仍又開行。約歷十餘海裡，已近旅順，已有旅順游擊毛永義來迎。袁崇煥遂登岸，與毛永義同謁龍王廟。袁督師故謂毛永義道：「國初中山、開平兩王，先戰於鄱陽湖，再戰於北平，乃能驅逐胡元，皆於水戰、步戰兼籌勝算。今毛帥水營，只以紅船泊守，恐難得力。本部堂若復河東，斷不能似此草汎了事。」毛永義道：「毛帥以建州敵人只長於騎射，故注重陸路，且國家餉項既單，於水防亦不易完備。然數年來未聞海盜告警，督師大人可以放心。」袁崇煥道：「君是姓毛，應作此等說話。」毛永義聽得，心中不免驚疑。正欲再言，袁督師即令開船，早到了皮島登岸。忽快船飛報毛帥已到，袁督師即令來日相見。左右密道：「毛帥此來，未嘗失禮，督師不宜卻之。」袁崇煥不答。

　　到了次日，方約文龍相會。即同到文龍營中，彼此交拜，然後分賓主而坐。袁督師道：「遼東海外，只本院與貴鎮二人，務必同心共濟，方能成功。本院歷險來到了這裡，原要與貴鎮會商軍國大事。本院有個良方，不知貴鎮肯服此藥否？」毛文龍道：「敝鎮在海外數年，倖免敵患，也有許多功勞。只以小人多讒，動多梗阻，致馬匹錢糧每致缺乏，故終不能大償心願。然小戰百數十，未嘗少挫。今敵人不敢正視天朝，差堪告慰。若貴督師更有良謀，定當拱聽。」袁崇煥即故露娛悅之色，文龍並沒有一些猜疑，旋即辭回。袁督師復執文龍手說道：「只因船上不便，敢借貴鎮帳房待酒。」文龍欣然領諾。去後次日，袁督師帶了扈從親丁詣毛帥帳中。毛帥接見後，即帶袁督師周覽皮島，亦覺設備完固，所到之處皆有將校出隨，軍令亦十分嚴肅。惟每見一將校，袁督師都問他的姓名，但大半答稱是姓毛。原來毛文龍懼將校不得其力，故凡稍屬勇敢的人皆是子侄，都令他姓毛，以為如此可以得力。此時袁督師聽得，心中以他遍招黨羽，大為不悅。隨回帳中，只見毛帥親丁皆佩劍環衛，袁督師道：「我們兩人同為國家大事，有軍政密商，不是鴻門會，安用佩劍相隨？你們不必俟候。」遂把毛帥親丁一概斥退，便與毛帥談到二更方散。袁督師密召副將汪翥到自己行營帳中，議至五更，皆商拿殺文龍之事。汪翥道：「觀毛文龍舉動，只怨望為小人所讒，似無什麼跋扈。且觀其軍容將令，亦井井有條，袁督師可否為國留人，赦其前愆，貸他一死。」袁督師道：「吾料彼固畏吾，以吾曾領上方劍來也。我若不能制他，後益難制。吾志已決矣。」汪翥默默而出，密謂守備李鈞元道：「督師殺毛帥之心，如先入為主，只記文龍前日愆尤，不計東邊現時景象，吾甚惜之。」繼而又道：「袁督亦不免矣。」李鈞元急問其故，汪翥道：「文龍若死，敵患必深，朝廷必修其殺文龍之罪也。」說罷，相與太息。

　　到了次早，袁督師即傳號令，以遼海為界，東路行毛帥印信，西路行自印信。袁督師料毛帥必然抗阻，惟毛帥絕無抗辯。袁督師沒法，即約毛帥較獵，毛帥又欣然願從。袁督師道：「貴鎮受海外重寄，合受本院一拜。」袁督師拜罷，毛帥亦答拜，然後起行。袁督師即令參將謝允光密傳號令，將營兵四面圍定，把毛帥隨護的將校親丁共百餘名統通包在圍內。各設一張案子，袁督師與毛帥對坐。袁督師開言道：「貴鎮手下將校親丁，也有許多姓毛。不想貴族出得許多這般好漢。」又向各將校說道：「我寧遠那裡，官有許多俸，兵有許多糧，還不足飽暖。今念你們海外勞苦，每人只得米一斛，即家有幾口，仍靠此米做生活，實在可憐。你們受我一拜，此後不患無餉。」毛文龍道：「督師此言，是使將士集怨本帥矣。數年來餉項雖單，本帥未嘗剋扣一點軍餉，不知督師何出此言？」袁崇煥道：「本院節制四鎮，以登萊天津本是個要地，請設東江餉部，錢糧由寧遠運至。昨與貴鎮相商，並議設道缺查核錢糧，俱不蒙允許。貴鎮果屬何心？」文龍道：「東江錢糧向由本帥自管，尚多阻壓。今若由寧遠轉運而來，必更多梗塞。在貴督師忠於國家，或能源源接濟，但數年來已幾換薊遼總督，恐繼督師之後者不知督師好心，壓抑本帥軍糧，反而有礙大局。此本帥不得不拒，督師豈因此便疑本帥耶？」

　　袁崇煥道：「貴鎮那裡是作此想，不過目無法令罷了。但目無本院猶自可，方今天子神武，稔知貴鎮一片橫悍，也容不得你。你若不信時，且把個利害給你看。」說著把上方寶劍提出來，兩軍皆為變色。毛軍的將士見袁督師已帶上方寶劍，只道是朝廷命他來殺毛文龍。且文龍在事前又不知有此意外，故不曾防備，因此部下將士俱不敢置喙。時毛帥已心驚，仍說道：「本帥多負功勞，乃得薦升重鎮。向不曾受過天子半點罪責之言，雖小人進讒，餉源見阻，軍心鹹怨，本帥仍是勤勞邊備，撫慰軍心。本帥是個武夫，或有不諳禮節得罪上官，惟自問於籌邊責任可告無罪。若說本帥是悍臣，目無詔命，怕當糧道困難軍心積怨之時，本帥以十萬之眾反軍而西，已不復北面稱臣了。但本帥並無此心。今難道因阻設東江餉部，便貽督師罪責不成？」袁崇煥道：「你文龍欺君罔上，屠戮遼民，殘破高麗，變人姓名，你罪大矣。尚有何說？」

　　毛文龍道：「哪件是欺君罔上，我不懂得。只是遼民通敵寇邊，我誠殺之。高麗助敵興師，我誠破之。至若更人姓名，不過羈縻將士，冀以得力。若以是責本帥，本帥知罪。」袁崇煥道：「你尚有得強辯？年來遞上朝廷凡劾你的折章，到本院面前凡控你的稟稿，已多了，難道皆是誣你的不成？」文龍道：「既然如此，文龍解任回京，與貴督師對質。」袁崇煥聽了大怒道：「你道你可欺瞞朝廷，可與本院相抗耶？」說著便指揮左右，將文龍拿下。時毛永義進道：「昔楚殺得臣而文公喜，秦留孟明而襄公懼。敗兵之將尚且如此，今若殺毛帥，敵人聞之必喜。此後誰可繼任？願督師為大局一想。」袁崇煥道：「你們只道本院是個書生，不知本院是個首將。今日殺了文龍，本院若不能恢復遼東，願償他命。」毛文龍道：「權臣在內，邊將不容易立功。文龍數年已受許多委曲，督師雖有才能，怕恢復遼東，說不得這般容易。」袁崇煥至此，益怒不可遏。左右仍有欲替文龍說情，袁崇煥憤然道：「文龍罪惡滔天，本院若誤殺了他，願試上方以償他命。」說了便西向叩請王命，立令把文龍斬首。文龍明知辯亦無益，惟有俯身受刑。不多時便押文龍至帳外，斬首繳令。

　　時毛軍部下人心洶湧，皆替文龍不平。但袁督師早已預備，各營圍繞嚴肅，終不敢動。袁崇煥見人心如此，恐久後有變，盡要籠絡軍心，便令厚葬文龍屍首。一面親自設祭，並語將士道：「昨殺文龍是國法，今祭文龍是交情。」說罷大哭，軍士亦有為之感泣者。後人有詩，單詠殺毛文龍一事的。

　　詩道：

　　縱橫海外稱驕悍，鎮懾遼邊號將才。
　　功罪未明頭已斷，只留公論付將來。

　　自文龍被殺，江浙人統替文龍呼冤，廣東人又統贊袁崇煥執法，至今還沒有定論。但文龍本有罪，只惜當時除了文龍已沒有可以備邊之人，亦不無可歎。

　　今話休煩絮，單表袁崇煥既殺了文龍，便下令只罪毛文龍一人，余俱不究。又以毛文龍之子毛承祿領兵一協，同守旅順。袁崇煥殺其父用其子，本欲安撫眾心，惟文龍手下幾員健將，如吳三桂、耿仲明、尚之信、白遇道、曹變蛟五人，見主將已經被殺，自己恐難免罪，都互相計議欲奔建州，以保生命。吳三桂先道：「毛帥立許多大功且不能免，何況我們？今督師雖說其餘不問，不過為眼前安慰人心之計，恐事後見罪，又將奈何？」耿仲明道：「吳公之言是也。督師威令難測，今若不去，後悔無及矣。」因此各人皆以決計，惟仍看袁崇煥處置皮島之後令如何，方定行止。不想次日袁崇煥下令，以皮島隔越難以節制，已奏請不複製帥，令旗鼓官徐敷領兵一協，及副將劉興祚、陳繼盛領兵兩協，同守邊島。一面發銀十萬，賞給島兵。凡從前改姓毛的，都令復還本姓。自此令既下，吳三桂復謂諸將道：「督師此舉，殆欲解散毛帥羽黨也。毛帥收羅健卒，改令姓毛，欲認為子侄以收臂助。督師多疑，懼以姓毛故至生為毛帥復仇之心，故有此舉。諸君試想，毛帥親丁眾多，殺不勝殺，因令復回本姓。今若我們，各受毛帥重恩，方欲死報，料督師未嘗一日去懷，不過懼目前有變，暫不敢發耳。我們今日若不圖自全，此後將無葬身之地矣。」說罷諸將大哭。時只有耿仲明在旁，即進道：「君言是矣。毛帥以我們五將現分守各要道，毛帥獨鎮皮島。今皮島且不復置帥，何況我們所守之地。彼暫不敢撤去我們者，如君所言，懼目前有變耳。彼疑心既重，恐不特裁撤我們兵權，且將購取我們性命矣。」左右道：「毛帥縱或有罪，然念他前功，應不至死。督師徒發私意，剪除國家大將，吾們即殺督師以為毛帥洩憤，有何不可？不知兩將軍以為何如？」吳三桂急止道：「此事必不可行。督師書生，欲殺之不過匹夫之力可矣，但他受上方劍而來，安知朝廷不為小人所讒，令他來殺毛帥？今我們未有王命，若擅殺國家大臣，是反叛矣，故不可為也。」

　　正在說話之間，忽報大宗伯董其昌有書至。三桂即命遞上，就在案上取看董其昌書函。那書寫道：長白世誼將軍麾下：自京華一別，各自東西，數年不復再見。聞將軍小戰數十，敵人膽落，用能綏靖邊陲。朝廷策勳，以將軍薦授大總戎，國家可謂得人，榮及老夫多矣。此聞督師出關，恭承上方寶劍。噫！毛帥其不免乎！

　　當祖餞督師之日，老夫亦與焉。然讒毛帥於督師之前者十而八九，余惟毛帥雖悍，亦必不致為叛也。只挾將在外君命有所不受之故，遂犯抗命之嫌疑。

　　猶憶前年毛帥賜書云：「邊備疲弱已久，弟到此如諸葛治蜀，不得不鎮以威嚴。」斯言誠是。然毛帥不學無術，自以總綰兵符，不受羈制，歷任經略皆不與周旋，反多抗藐。即不謂其目無大吏，亦將媾其抗命朝廷，以是知其不免也。自昔魏犨有罪，趙衰猶以為國留才，請留虎將以備緩急。以晉文盛時猶且如此，況邊防久潰，敵患方深，故老夫以內親且不避嫌，曾為督師致語。

　　顧督師鑒於昔為經略號令不伸，此次必取示威以行軍令，則毛帥又安能免乎？

　　雖然，毛帥者治世不可留之罪臣，而亂世不可無之勇將也。毛帥若死，國家從此多事，恐不可收拾矣。老夫念敵氛方熾，人才難得，邊防既弛，國事斯危，每一念及，不知涕淚何從。然而老夫耄矣，未足與謀。將軍英年，雄姿慷慨，惟捐小忿以重大義，勵臣節以收將才，摧敵安邦，惟將軍等是賴。則不特老夫有光，抑舉國受賜也。惟將軍勉旃！

　　吳三桂讀罷，遍視左右，皆為感歎。左右道：「然則朝廷尚無准殺毛帥之命也。」吳三桂道：「今不必說其話。督師亦有才能者，若必謀殺之，不特躬為反叛，且旬日間損兩員大將，國益危矣。」耿仲明正欲有言，忽報白遇道到，三桂即令延入。白遇道倉皇說道：「督師有令，將巡行東部各鎮。恐他此行，即以待毛帥者待吾等也。吾等向為毛帥心腹，不可不防。」吳三桂聽了，彷徨不決。耿仲明大呼道：「吾等安可坐以待之耶？」便請趁督師尚未成行，速集諸鎮計議。時尚之信、孔有德已到。孔有德先進道：「錦州鎮總兵祖大壽，懼督師見罪，已投奔建州去了。大壽本無罪，不過為毛帥羽翼，故以自危，先機遁去。小弟已有此志，諸君若不去，我將獨行。」白遇道答道：「建州為國大敵，吾等若依敵國以圖生活，如清議何？」尚之信道：「建州主方買人心，必不遽殺吾輩。惟有身在敵國，心存宗邦，不過暫且避禍，倘有機會即連袂而歸，有何不可？」說罷皆以此言為是。吳三桂道：「祖大壽乃小弟母舅，諸君既同此意，可且往依之。然後以吾輩之志函告京中故舊，為後來地步。諸公以為然否？」各人聽得，無不贊成。遂歃血為誓，彼此共如手足，不得相背。便由吳三桂揮函入京，告知董其昌及父親吳襄，即各棄兵符，同奔建州而去。

　　至此東防盡撤，袁崇煥大懼，又不敢隱匿，即具實奏報朝廷。以諸將通敵，東防可危，朝臣聽得無不失色，便欲治袁崇煥激變釀禍之罪。兵部尚書洪承疇、禮部尚書董其昌齊進道：「袁崇煥此舉誠出於過激，惟崇煥亦有將才，今若併除之，是自去其力，必不可也。請降詔輕責袁崇煥，再以國書至建州，索回祖大壽六將。想建州未必敢遽行發難，必還我諸將。然後我再整邊備，可也。」果然書到建州，那建州國主以明朝有書到來索還五將，即大集諸臣計議。都道祖大壽、吳三桂等素負勇名，今既來歸，我若用之，定能得力。但袁崇煥方督師薊遼，此人向有才名，恐不是楊鎬一輩。我若不還他五將，必然開釁，此時尚恐非他敵手也。且五將新來，其心未附，若明朝以恩結之，反為內應，其患不淺。為今之計，宜一面允還他吳三桂等五將，一面且留祖大壽，與明朝相約，使不得殺吳三桂等五人。若那五人見殺，我即不肯放還祖大壽。那時明朝已少吳三桂等之力，祖大壽又惕於吳三桂等見殺，必然以死力助我，自可與明朝開戰矣。建州主道：「彼若不殺吳三桂等，又將奈何？」諸臣道：「某等亦料明朝於吳三桂等五人必不見殺，惟我先已要求不殺吳三桂等，是吳三桂等必然感激於我無疑，即可留為後日記念，亦未嘗無益。」建州主深以為是，便回書應允明朝，將吳三桂等放還，不得以他曾奔建州更加殺害。那明朝正欲用回五人，自無不允。

　　時吳三桂等以得建州主要求本朝使勿殺自己，可以保全性命，又得重歸故里，已不勝感激，故到了放回之日，到建州主面前叩見拜謝。建州主已知明朝若不殺吳三桂，當目下需才，必然將三桂等再用，樂得更做點人情。又備了一封書，送到明朝，言「吳三桂、耿仲明、尚之信、孔有德、白遇道等，皆有萬人敵，宜加重用，以保國家，不宜擅行誅戮，以損國家柱石」這等語。

　　吳三桂一班人一發感激。及回到明朝時，朝廷君臣亦以建州主一片好心，一來送還自己將官，二來又重薦己國人才，使之重用，便一面為函致謝建州國主。又以吳三桂諸人，不過因袁崇煥擅殺大員，懼他見罪，故出奔他國，亦出於不得已耳。且又得董其昌、吳襄替三桂照料，不特不殺三桂等，也派令各駐重鎮，便以吳三桂為大總戎，出鎮寧遠。那時吳三桂既不見殺，故耿仲明諸人亦一概不究，也不必細述。

　　且言吳三桂自受了寧遠鎮重任，好不感激朝恩，便致函董其昌，又拜表入朝，請進京陛見，說稱要面奏邊事情形，實則欲面劾袁崇煥，以報他計殺毛帥之憤。時明主注念東邊，亦欲一見吳三桂，故表到之日，即有旨令吳三桂入京陛見。計當時吳三桂駐紮寧遠，凡部下健卒多經戰陣的不下數萬，真乃旌旗滿野，壁壘連雲，國中無不仰其聲勢。及接得詔命，入京陛見，即安排起程。留部將暫守寧遠，即帶同本部親兵進北京而去。那時國中疲弱，人才稀少，只有吳三桂一人聲勢赫奕。又見他從前在毛帥部下數十小戰，多著戰功，因此吳三桂的聲名便為婦孺所震動，無不以納交三桂為榮。就中單表一人，乃朝廷姻親，為崇禎皇帝駕下西宮國丈，姓田名畹，表字東畬，本貫淮南人氏。生平雖不曾立過什麼大功，但當崇禎帝既已登基，他仗著女兒是個西宮皇娘，也晉爵開藩。且在崇禎帝之前，計從言聽。又因當時季世，朝臣賄賂公行，久溺晏安，沒一個不願做個太平官吏。看見田藩有如此權勢，凡覬覦陞官的都奔走其門，或獻美人，或供寶物，因此田畹藩府中金碧輝煌，綺羅絢爛，重樓傑閣，錦榭香欄，倒亙矗雲霄，遮天蔽日。田藩又慕晉代石崇的繁華，隋時楊素的艷福，復大興土木經營苑囿。凡歌台舞榭也是笙管連宵，聲歌達旦。一切名姝歌伎，充斥下陳。就中一名歌妓，姓陳名沅，為太原故家女，善詩畫，工琴曲，遭變被擄，鬻為玉峰歌使。自樹幟樂籍而後，艷名大作。凡買笑征歌之客，都喚他做沅姬。那沅姬聲價既高，凡侍一宴的須五金，為度一曲者亦如之。走馬王孫、墜鞭公子，趨之若鶩，大有車馬盈門之勢。即詞人墨客，凡以詩詞贈題沅姬的，亦更僕難數。當吳三桂掄魁之後，留滯京師，曾識姬一面，謂為百美圖中無此嬌艷人物也。沅姬一見三桂，亦許為當世英雄，意頗留戀。吳三桂時方值差父親吳襄營中，終不敢離營寄宿，每以為憾事。後隸毛文龍部中，皮島一別之後，更不復再見。然三桂憶念沅姬，未嘗置懷，曾通信一函，並請人為詠一詩，以贈沅姬。那詩道：

　　華筵回首記當時，別後蕭郎尚寄詩。
　　人說拈花宜並蒂，我偏種樹不連枝。
　　鴛衾好夢應懷舊，鮫帕新題合贈誰。
　　料憶秋風寒塞外，有人猶寫斷腸詞。

　　沅姬得書，以為詩句出自三桂，是以武將兼為文士，儒將風流，古來難得，因此更置念不已。後以艷名為藩府田畹所聞，以千金購之。沅姬慮其不偶，方謀力卻，鴇母一來畏藩府之勢，二來又利其多金，便不從沅姬之意，將沅姬送歸藩府。田畹見之，讚美不已。改名圓圓，自以為絕代佳人，曠世無比。把向日之充斥下陳者，盡視為塵土，夜夜選聲，宵宵侍宴，寵幸非常。

　　惟圓圓以田藩春秋鼎盛，自嫌非匹，常鬱鬱不得意。田畹雖以百般解慰，終無可如何。

　　時田畹在宮之女已寵冠諸宮，惟自天下變亂，流寇四起，崇禎帝宵旰憂苦，每談及國事即頻頻灑淚。田後欲求以取悅天子之心，乃商諸父親田畹，以圓圓獻進宮中，以為解慰崇禎皇帝。田畹本不能割愛，但又不敢不從，故特以圓圓入獻。崇禎帝見了，覺圓圓真個如花似玉，心中甚為憐惜。田畹進道：「此女雅擅笙歌，並工詩畫，超凡仙品。藩府不敢私有，特進諸皇上。」

　　崇禎帝搖首歎息道：「此女誠佳人，但朕以國家多故，未嘗一日開懷，故無及此。國丈耄矣，請留殊色以娛暮年，可也。」田畹便不復再強，只帶圓圓回府。那圓圓更復無聊。會吳三桂應詔入京，圓圓聽得，猛省吳三桂向來留意自己，只以侯門深入，遂如陌路蕭郎，因此不免感觸。適藩府家人說起三桂，在關外數年曾經數十戰，多負勳勞，誠為國家之柱石。圓圓聽在心上，更為傾倒。恰那夜侍宴於田畹之旁，杯酒歌舞之間，田畹淒然長歎。圓圓問其故，田畹道：「本藩今日誠興會極矣。然興盡悲來，古所常有，即六朝無愁天子，不轉瞬已雲散風流。況本藩尚屬人臣，觀石崇金谷，可為殷鑒。且國家方內訌外患，烽火相望，本藩將來尚不知究竟如何耳。」圓圓聽得，即乘機進道：「現在朝廷微弱，凡朝臣中，其奸者賄賂通行，其賢者亦只文詞相尚，皆非救國才也。大人富貴已極，惟正唯如此，恐一旦有變，試問破巢之下何以自完？為大人計，乘此時擇一可依者為之納交，即它日危難，或得其相助也。」田畹道：「汝言亦是，然遍觀朝臣中，誰可以納交者，亦難其選，又將若何？」圓圓道：「可以納交者自有其人，不過大人未留心耳。吳三桂以武功起家，駐邊數年，所經戰事久著威望。現統雄兵數萬，為敵人所畏，國家方倚以為柱石之臣，大人何故忘之？他幼年習武，壯歲從戎，料不知聲色為何物。大人若備盛筵，邀至府中，盛陳女樂以娛三桂，吳三桂料必為之移情，自然常願與藩府往來矣。大人更以貴重相贈，以結其心。他日有事，不憂他不為藩府出力。今乘他應召入京，納交之機緣不可失也。」田畹聽罷，深以為然，並道：「卿不特是個美人，並是個謀士。本藩當取卿策行之。」便於三桂到京時隨同出迎。時諸臣以田畹為至尊懿戚，位極尊崇，人方趨候之，他那肯送迎官吏？今忽來迎接三桂，無不稱奇。即三桂見之，亦詫為異數，而不知田畹固有所圖也。旋復準備華筵女樂，請三桂到藩府中飲宴。正是：喬家欲得賢夫婿，藩府方交大總戎。

　　要知吳三桂赴宴若何，且聽下回分解。

第三回　結勇將田畹獻歌姬　出重鎮吳襄留庶媳
 
　　話說田畹聽歌妓圓圓說話，於吳三桂到京後，即請三桂到府內飲宴。吳三桂自忖與田畹並無往來，何以一旦如此慇勤？但他是當時國戚，聲勢尊崇，也不好見卻，當即允諾，仍復左思右想，以為田畹必然有求於己。又猛想起：「玉峰歌伎沅姬已被田畹以千金聘進府中，我此時若到田府，或僥倖可能一見。且聞田氏藩府中女樂甚盛，沅姬必在其列，不患不能相見也。」想到此層，更欣然而往。巴不得等到夜分，即帶了隨從，裝束得人才出眾，乘了一匹駿馬，親過藩府而來。

　　田畹早已俟候。迎接到廳子上，已有女樂陳列。田、吳二人即分賓主而坐。吳三桂一面與田畹周旋寒暄，一面又偷視女樂中，看有無沅姬在內。惟視並不見沅姬，心中甚是不樂，以為田畹知道自己向來傾慕沅姬，故此隱匿不令出見，故談話間，仍覺神情恍惚。田畹先問一回遼東形勢，又說一回國家方危，吳三桂也隨意答過。田畹即令人準備酒菜上來，請吳三桂入席。一面又令女樂歌舞，一時笙簫互作，絃管齊鳴。吳三桂因見沅姬不在，也無心傾聽。雖女樂中除了沅姬未嘗無一二可人，但心中注意沅姬，因此一切皆視如糞土也。田畹不知其意，只是慇勤勸酒。吳三桂又不好過強，且因心中有點不快，正要藉以澆愁，故甫過三巡，彼此皆有些酒意。田畹卻道：「方今國家多故，人才難得，像將軍武勇超群，功名蓋世，朝廷方倚為柱石之臣。從此國家幸得保全，多出將軍之力。即老夫亦受蔭不淺。」吳三桂答道：「不勞國丈過獎。大丈夫生於亂世，當求建功立業。某若得朝廷始終信任，當不使敵人敢正視中原。」田畹答道：「將軍此言，足見梗概。老夫老矣，不能執鞭左右，願將軍勉勵國家，將軍更願借餘威覷看老夫，老夫當世世銜感。」

　　吳三桂道：「為國宣勞乃人臣之責，不勞國丈多囑。惜三桂以一介武夫，頻年關外籌防，不遑暇日，安得如國丈優遊府內，看那燕瘦環肥，左擁右抱，俺三桂那有這一天的艷福？」田畹道：「將軍休要見笑。老夫已垂暮年華，亦聊借此消遣。適聞將軍之言，已增慚感。」吳三桂道：「某不過慕國丈艷福，酒後偶發狂言，安敢取笑？願國丈不必多疑。」田畹道：「將軍英年，且又負國家重任，或不暇及此。倘不嫌鄙陋，敝府金粉三千，將軍若下青盼時，盡可拱聽尊命。」吳三桂聽到這裡，心中豁然，便乘著酒意問道：「昔日有玉峰歌妓陳沅姬者，聞已歸府上，不知他近狀何如？」田畹道：「將軍何由知之？」吳三桂道：「某聞其名久矣，久欲一見顏色，只惜緣分淺薄，因此知武夫的艷福不及國丈也。」田畹道：「沅姬現仍在敝府裡，已易名圓圓矣。」吳三桂此時，神情搖奪，復失口吟道：「佳人已屬沙叱利，義士今無古押衙。」說了這兩句，田畹知三桂心中欲得沅姬，不覺大怒。轉念千方百計以求納交於他，何忍因此小事遂生意見，因改口道：「將軍醉矣。」吳三桂道：「某未嘗醉。某吃酒實無量。若能使圓圓為我度一曲，某當與國丈共醉三觴。」田畹這時欲出圓圓，只恐三桂無禮；意欲不出，又恐失三桂之意；實費躊躇。計不如與圓圓商酌，然後計較，便故作笑道：「將軍欲得圓圓度曲，顧非難事。只怕將軍已醉，即有霓裳羽衣之曲，亦不能入耳。請待明宵再醉，當使圓圓獻技，以娛將軍。將軍意為何如？」三桂大喜道：「如此足見國丈厚情，令某銘感。某明晚當再擾貴府，國丈不要失信。」田畹道：「區區小事，但得將軍枉顧敝府已是萬幸，那有失信的道理？」吳三桂不勝之喜，即興辭而去。

　　田畹回進後宅，見了圓圓，力述吳三桂氣概。惟說話間總帶些不豫之色。

　　圓圓細問其故。田畹道：「正為愛卿耳。不知卿到我府內，吳將軍何由得知？席間竟問及愛卿的近狀，因此煩惱。」圓圓道：「妾昔為歌妓，頗有薄名，且多欲以重金相聘。惟妾僥倖，得進藩府。是吳將軍所問，未足為奇。不知國丈何故煩惱？」田畹道：「他醉後自稱欲一見愛卿顏色，並欲愛卿為他度曲。某意本不捨，故略為推延，謂將軍已醉，即有霓裳羽衣之曲亦不入耳，待明宵再請進來飲酒，然後再陳女樂，使愛卿為之度曲。只道他勢必推辭，不意他直行允諾，並囑老夫不要失信。似此實難處置。」圓圓聽了，故作皺眉，說道：「似此亦屬狂妄。但國丈上為國家，下為藩府，欲得個千秋萬歲永遠保全，何靳此一曲清歌？且既已應允，更不宜反悔。若是不然，非國丈之福。」田畹道：「老夫那有不知？只怕他一見芳容，即要索以愛卿相讓，又將奈何？」圓圓道：「他未必如此，果爾，亦到時另行計較便了。」田畹亦以此說為然。因既允了明宵再請他到府，決不可失信，只令家人安排明宵酒席。一宿晚景不提。

　　次日晚上，吳三桂復換一副裝束，煥然一新，像一個錦少年一般，復乘馬過田府來。田畹亦已預備迎接。到了廳上，依然女樂陳列。甫分賓主坐後，田畹先說道：「昨夜已致意圓圓，以將軍欲一聽清歌，著他出堂度曲，圓圓並無推卻，想不久也出來了。」吳三桂大喜道：「昨晚不過酒後偶言相戲，不想國丈認真起來，教俺何以克當？」田畹令各女樂唱一會曲，隨即入席，把酒相勸。吳三桂滿意只盼圓圓出來，田畹已會其意，即令家人喚圓圓出來歌舞。三桂聽得，已是色舞眉飛，恨不得圓圓即到眼前。圓圓已裝束停當，本待出堂歌舞，卻故意延滯，先在簾子張望。看那吳三桂頭戴紫金冠，身穿紅錦戰袍，腰間隨佩一口長劍，一條雙股繡鸞帶直襯戰靴。生得面如冠玉，唇若塗硃，眼似流星，面如滿月。一來裝束非常，二來人才出眾，圓圓看在眼內，心中早已讚道：「看他威風凜凜，端的名不虛傳。」看了又看，目不轉睛，又見吳三桂像有點愁思，似有所待。忽聞田畹傳喚自己，吳三桂已氣象不同，圓圓便細移蓮步，輕款而出，向吳三桂深深一揖。吳三桂一面舉手相讓，卻移過身來看那圓圓。但見她生得：眼如秋水一泓，眉似春山八字。面不脂而桃花飛，腰不彎而楊柳舞。盤龍髻好，襯來兩鬢花香；落雁容嬌，擲下半天風韻。衣衫飄曳，香風則習習怡人；裙帶輕拖，響鈴則叮叮入韻。低垂粉頸，羞態翩翩；乍啟朱唇，嬌聲滴滴。若非洛水仙姬下降，定疑巫山神女歸來。

　　吳三桂看罷，覺得她的艷名真是聞名不如見面，便向田畹面前極力誇獎一番。

　　田畹便令圓圓坐在一旁唱曲。早有侍傭拿過琵琶來。圓圓接著，便舒玉腕，展珠喉，把琵琶一拔，即唱道：

　　自悔當初辜情願，輕年別，兩成幽怨。雖夢入遼西，奈關山隔越難逢面。

　　我獨自慵抬眼，悵望暮雲似天遠。感離愁倍加腸斷，今咫尺天涯，莫言心曲空回看，恨今日徒相見。

　　吳三桂聽了，覺似鶯聲婉轉，燕語呢喃，沁人心脾。且句似挑逗自己，心中一發耐不住，便向田畹道：「果然是唱得好。便是霓裳羽衣，恐不能過。使俺得聆雅奏，實出天幸。若蒙國丈原情，令陳美人更度一曲，俺更感激不盡。」田畹道：「若是將軍喜歡，老夫何敢吝惜？」說畢便令圓圓再唱。時圓圓已注視吳三桂，還不願速回後堂，聽得再唱之命，反為得法。便又輕撥琵琶，唱道：

　　一縷癡情偏瞭解，訴來又恐旁人怪。辜負冤家情似海，徒相會，相冷眼誰瞅睬。鎮日鎖眉兼蹙黛，愁詞譜出無聊賴。但願慈雲常自在，替儂輩，還了鴛鴦債。

　　圓圓唱罷，吳三桂此時更情不自禁，即乘酒意說道：「惜乎相見晚矣。」

　　說罷自悔失言，徐向田畹道：「不敢再勞。陳美人就此請回繡閣。」田畹此時見三桂如此狂妄，大不滿意，但不敢發作，只命圓圓與吳將軍把盞。後陳圓圓已如春風搖曳，回轉去了，三桂即目送至入簾而止。田畹道：「不圖一個歌伎，何將軍敬禮如此？」吳三桂道：「慕她顏色，未曾得見。惟國丈有此艷福，武夫何曾夢想及此？但聞國丈曾以陳美人貢諸皇上，不知國丈擁此美人，何以遽能割愛？」田畹道：「老夫一飲一啄皆朝廷所賜，惟見皇上憂勞，故獻一佳人為皇上略解愁思。只是皇上日勞萬機，不及聲色，故不見納。」

　　三桂道：「國丈貴為懿戚，當與皇上同甘苦。今皇上且不敢收納一美人，唯國丈府中美妓歌姬下陳充斥，恐田妃千秋後，非國丈之福也。」原來田畹以老耄之年，富貴已極，只欲保泰持盈，凡後來禍福之說最為注念，故一聞三桂說話，已情感於中，默不能答。吳三桂又道：「皇上雖見一美人而不納，俺三桂渴慕一美人而不得，何相去之遠耶？今欲有一言，不知國丈願聞否？」

　　田畹道：「將軍若有賜教，不妨直說。」吳三桂道：「國丈府中女伎繁盛，當不爭此一個圓圓，且國丈老矣，風燭年華，亦負此佳人歲月。若能以圓圓相贈，是俺頂踵髮膚皆國丈所賜，今生誓為國丈效死。」田畹至此，默然不答。吳三桂復道：「國丈聞某言否？」田畹道：「哪有不聞？老夫豈為一個歌伎失卻將軍之意？顧圓圓允從將軍與否，今猶未知，老夫唯未商妥圓圓，故不敢決答。」吳三桂道：「國丈若能割愛，圓圓未必不從。只不知國丈真肯商諸圓圓否耳。」田畹道：「老夫何敢戲將軍？將軍毋乃多疑。」吳三桂道：「如此足見國丈真情，某當造退，明日拱候佳音。想圓圓必不拒我也。」

　　說罷便去。

　　田畹回至裡面，見了圓圓，餘怒未息，即道：「早料那狂夫必有今日。倘必欲奪我愛姬，我怎肯干休？」圓圓已知其故，卻詐為不知，轉向田畹細問。田畹道：「也不必細問。就是三桂那廝，硬向老夫面前索以愛卿相讓也。」

　　圓圓聽得，偽為驚哭道：「妾天幸得進藩府，只道安享繁華，可以終身無慮。何物莽夫，乃令妾與國丈中道拆離耶！」田畹道：「愛卿何出此言？任彼要求，唯從與不從在吾，肯與不肯在卿耳，何必悲痛？」圓圓道：「難言矣。國家依吳將軍為柱石，藩府亦賴吳將軍為安危。故國丈雖不欲棄妾，奈勢不得已也。」田畹聽罷，蹙然，覺圓圓說得甚是。徐道：「卿言誠是。但老夫當設法為卿保全，必不令如花似月的佳人為一武夫奪去也。」圓圓道：「國丈不要如此。昔漢帝以公主與匈奴和親，為國家計，即貴為公主且不能愛惜，況妾以一個歌伎，何足掛齒？今國家人才既少，國勢復危，且惟吳將軍是賴。國丈上為國家，下為藩府，存亡禍福，休戚相關，休為賤妾一身致誤大計。」

　　田畹道：「卿既能知大義，老夫亦何必多言？叵耐莽夫可惡，必欲賺吾愛姬。吾昔之欲進詣皇上者，只欲以此結皇上之心，誠不得已。今三桂何人，吾豈以愛卿相讓？」圓圓道：「妾亦豈忍遽離國丈？只怕勢時如此，國丈為妾一人貽禍家門，妾亦何忍目見？那時妾惟有一死而已。」說畢，故作大哭。田畹力為安慰。圓圓復道：「妾今更決絕一言。國丈愛妾，妾已銘感，但留此薄命之人，亦將不久於人世，於國丈亦復何益？不如以妾送贈諸吳將軍，想吳將軍必為國丈效死。是捨妾一人，而國丈實受其益。國丈還要細思。」田畹道：「今觀三桂，只是個好色之徒。他只欲強奪愛卿，既得愛卿之後將反面炎涼，安能望其相報耶？」圓圓道：「昔晉國魏氏從治命為嫁一庶妾，卒得老人結草抗敵，以報魏氏。以九泉朽骨猶知感恩，況吳三桂尚為人類乎！總之，留妾則藩府不安，棄妾則家門永保，國丈不宜錯過。」田畹聽到這裡，原不知圓圓之計，只道圓圓是真心戀己，不過禍福之故，為此反抗之言耳。

　　唯心中憤恨吳三桂，仍不少息，故聽了圓圓之言，只滿面怒氣，默然不答一語。圓圓又道：「國丈還有疑否？古人說得好：兒女情長，英雄氣短。國丈不必為妾一身致誤大事。」田畹到此時，怒不可遏，厲聲道：「卿言如此，得毋欲隨吳三桂以去耶？若是不然，老夫既不欲捨卿，卿又何忍捨我？」圓圓聽了田畹之語，惟掩面放聲大哭。田畹看見圓圓情景，也不像愛慕吳三桂，只不過為自己藩府起見，寧割愛以贈吳三桂而已。自己風燭殘年，行將就木，便是擁著什麼佳人，究竟能享得幾時？而況看那圓圓情景，好像以死自誓，留之亦復無益，計不如真個送與吳三桂還好。便說道：「你不要悲哭，今我還問你，我若肯把你送與吳三桂，你便怎麼樣？我若不肯把你送與吳三桂，你又怎麼樣？」圓圓道：「妾身在一日，便令三桂一日仇怨藩屬，妾斷斷不忍。若國丈不能割捨，惟有一死以絕三桂之心。國丈若能割愛，妾則身在吳家，心在藩府，為國丈周旋。若國丈天年之後，妾當割發入山，不復再戀塵世。」田畹聽到這裡，以為圓圓本有點真情，但不得已，故亦不容愛惜，至此已有允肯割愛之意。但面對圓圓，終有些留戀。原來圓圓不特顏色嬌麗，雅擅詞曲，而且兼工書畫，尤通文翰，鎮日只與田畹檢理書吏。凡談論經典，滾滾不休，藩府裡皆呼為校書美人。後人以其向為歌伎，故校書之名，亦自此始。當時田畹以如此佳人，實古來所稱百美圖中所未有，如何捨得？故聽了圓圓之言，不覺長歎一聲，別了圓圓而去。時圓圓實慕吳三桂少年英雄，恨不得三桂再來求索。

　　到了次日，吳三桂果然復又到藩府中來，田畹亦即接見。甫坐下，三桂即問及圓圓之事能否踐約。猶幸圓圓不在眼前，田畹不似昨夜的留戀。又知吳三桂之意不得不休，便慨然道：「將軍既如此眷愛，老夫也不敢吝惜。此女能侍將軍，當勝在老夫處，惟望將軍善視之。」吳三桂立即稱謝。田畹便令圓圓出來，隨三桂回去。圓圓心中大喜，惟故作愁容，緩步而去。田畹看了，又有些不捨之意。圓圓只向田畹一揖作辭，便行出門。吳三桂亦相繼而出。田畹只太息一聲，便回後堂去了。

　　那時吳三桂自到京後，已召見過一次。及得了圓圓，頗少酬應。又見圓圓向在藩府居高堂，衣文繡，恐他到自己宅中不能如願，便使大營宮室，為安置圓圓，以娛其心志。自是京中皆知有田畹獻圓圓於吳三桂之事。早被大宗伯董其昌聽得，吃了一大驚。先為書切責田畹，以三桂地位與國丈不同，不應以美色易其心志。田畹回復董其昌，以並無有意獻圓圓於三桂，不過三桂苦來強索，實不由自己作主。董其昌因此反憾吳三桂，便為書責三桂。那書云：

　　聞將軍新得美姬，本該為將軍祝，然將軍誤矣。當將軍聯魁之日，國家慶為得人，故付以兵權，委以重鎮。朝廷視將軍者重，故其任將軍也專。將軍自鎮遼以來，威敵人而保畿輔，馴此以往，或能挽既倒之狂瀾，奠永安之磐石，未可知也。何將軍一旦不知自愛，要索田畹以爭一美妓。將軍自思，今日實臣子嗜聲歌戀美色之時耶？自厲王以褒姒而召烽火於驪山，項羽以虞姬而殞身命於垓下，蓋兒女情長，英雄氣短，是不得不為將軍慮也。夫圓圓一玉峰歌伎耳，以路柳牆花置諸麾下，適足為將軍辱。故田畹獻諸皇上，皇上猶以國家多事無暇及此聲歌，拒而弗受。況將軍受國家之重寄，伏願體朝廷宵衣旰食之心，籌保國安邦之略，載在史冊，流芳萬年。如其不然，將於堂堂鬚眉，漸消磨銳氣於情天色海之中，項羽前車，可為殷鑒。此固將軍之不幸，亦國家之隱憂也。請速捨圓圓，歸諸藩府，覺岸迷途，盡在今日。惟將軍熟思而審處之。

　　吳三桂本來最信服董其昌的，故得書頗有悔意。惟欲捨不捨，仍不免躊躇。遂轉進裡面，對圓圓說道：「某愛卿固甚，積數年夢想才有今日，方死生共之。惟有良友，以兒女情長恐英雄氣短，多為某慮者。某欲將卿送回藩府，卿意若何？」圓圓大驚道：「此必恨將軍之得妾者，故作此言也。」吳三桂道：「卿言差矣。此大宗伯董其昌為某過慮，故馳書相諫，非恨某之得卿也。」圓圓道：「人莫不須內助。妾縱愚昧，豈便足以累將軍？妾以為得事將軍，實出天幸。今初進門，坐席未暖，並無失德，何便相棄？果不得已，妾亦何顏復進藩府之門？妾惟有一死而已。」說罷大哭。吳三桂即慰之道：「卿不必如此，某亦相戲耳，安忍棄卿？但董宗伯本愛我者，不知何以復他，須費躊躇耳。」圓圓道：「將軍深情已銘肺腑，倘獲見憐，妾代為作書便是。」

　　吳三桂大喜道：「卿可謂秀外慧中，能補武夫所不及。」便令圓圓作書。圓圓即提筆寫道：

　　來書勤勤懇懇，過為某慮，皆大君子始終愛人以德也。感激之下，竊有所言。蓋丈夫貴立志耳，以恆情律人，則坦途皆陷阱，將防不勝防也。自古建大功成大業者，多藉內助之賢。故太王好色，遂啟周基；齊桓有內嬖如夫人者六人，卒興齊國。晉文在外而叔隗齊姜從，無損於後來霸業。此何故耶？

　　或以圓圓只一歌妓，未足與古來賢后妃夫人相倫比，然而梁氏紅玉，昔隸青樓，顧追隨韓王麾下，每為擊桴以助成戰績。縱圓圓仍或不足與紅玉比，然晝談書史，夜司文翰，其有功於鄙人者亦多矣。好色乃武夫小節，多情為英雄本色，本無足異。且聲色不能惑人，惟人自惑。重閨房而輕國家，某不敢為。是以鎮遼數年，皆國而忘家。誠以某本愚昧，猶蒙大君子以國士相許，所不敢不勉耳。敬誦來書，慚悚無狀，知懷廑念，謹作答言，以抒錦注。伏惟珍諒，並問起居。

　　董其昌得書，知三桂無割捨圓圓之意，乃慨然長歎，向左右道：「函中語氣，全為圓圓庇護，必非吳三桂手筆，此或圓圓為之耳。蓋三桂對於老夫，常有敬畏之心，必不敢自稱好色為武夫小節也。言雖如此，久後必為其所誤也。」便為書告知吳襄，力言三桂不應索取圓圓，並言：「匈奴未滅，何以家為？」使吳襄誡飭三桂，使以國事為重。吳襄得書，即召吳三桂責道：「兒負國家重寄。當此國家多難之時，非臣子戀愛聲色之日。今人言嘖嘖，重煩大宗伯之憂，不可不誡。」吳三桂道：「兒實非索取圓圓，不過田國丈以此相贈，兒卻之不得耳。兒亦曾遣圓圓回去，惟圓圓不從。她且謂：此身得事英雄，斷不放過，願勉為奇女，以助兒功成名立。故不忍棄之。」吳襄聽得，疑信參半，便答道：「彼區區一個歌伎，吾不信有此奇志。今圓圓在何處？可使來見我，待為父以大義責之。如能允離吾兒，固是萬幸。如其不能，亦可以正言相勸，使真個勉為奇女，亦為不可。」吳三桂不敢抗，即與圓圓細商，使往見父親吳襄。當圓圓至時，方向吳襄行禮，吳襄一看，心中忖道：「怪不得楚莊王有言，世間尤物不宜在眼前。今窈窕若此，難怪吾兒之不忍棄之也。」便以正言切責圓圓。大意以三桂任大責重，當助他成立，使流芳千古，便是家門之幸。那圓圓本善於詞令，答話間大有條理，尤有志氣，吳襄反為大喜。但終慮三桂迷戀女色，致誤國事，乃留圓圓使與自己妻妾及子媳同居，不欲三桂攜帶至鎮。三桂無可如何，故雖至出京之日，猶徘徊不願赴鎮。正是：古聞重色能傾國，今為癡情願棄官。
　　要知後事如何，且聽下回分解。
 
第四回　發舊案袁崇煥遭刑　謀大事李自成起義
 
　　話說吳三桂，因父親吳襄要留圓圓在京與自己妻妾居住，不令三桂帶至邊關，吳三桂大為失意。過一天又一天，總不願出京。已疊奉朝廷諭旨，以邊防緊要，著吳三桂從速出關，三桂總是左推右擋。吳襄即責他道：「吾兒任大責重，方今邊防緊要，吾兒豈可玩視？倘再抗旨，是不欲生也。」吳三桂聽已，低頭不語。便回見圓圓，具以吳襄之言相告，並道：「某既得卿，豈欲遠離？奈以君父之命，恐不能抗。本欲辭官回籍，與愛卿一享林泉之樂。只為新得愛卿，恐被人議論，以為戀一佳人，致忘國家大事，是以不敢。」

　　圓圓道：「至此亦無可奈何。妾之從君，亦以君為當代英雄，故不惜委身以事，冀得青史流芳，榮及妾身，並垂不朽。將軍須自顧前程，毋以妾為念。」

　　吳三桂聽罷，為之惘然。半晌道：「武將格於成例，赴任不能攜帶妻妾。某之初意，只欲與愛卿同行，免被他人知覺，今既為父命所逼，誠不能已。吾出關後，將以他事托故辭官，將與愛卿同隱，以為如何？」圓圓道：「將軍何苦如此。今不過暫別，未必遂無再會之期。若捨國家不顧，致為妾一身以少年甘老泉下，反為天下人笑矣。」吳三桂道：「卿意亦是。但新歡尚未幾時，即令人告別，不無可悲耳。」說罷，圓圓道：「然則將軍幾時出京？」

　　三桂道：「某今日將上表，報告出京之期。大約多則勾留三天，少則勾留兩天，再不能延緩。」圓圓說：「這樣尚有幾天聚首，何便如此煩惱？」三桂聽罷無語。圓圓又道：「就請將軍奏告出京的日期。因將軍為妾故，人言嘖嘖，恐事多磨折。不如及早出京，待到邊關後，再行打算。」吳三桂也以為然，即行具奏，報明出京日期。圓圓即置酒與三桂解悶。

　　不覺光陰已過，那日已屆出京之期，圓圓便與三桂餞別。圓圓即把盞道：「將軍此去，不知何時再會。願將軍努力邊事，以成功名。妾緣分淺薄，不能隨侍將軍，願將軍自重。」說罷不覺下淚。三桂道：「古人說得好，青山不老，綠水常存。此後何患不能相會？今愛卿如此，反令人神傷。請稍節憂愁，顧重玉體。」圓圓道：「妾在此間安樂，不勞將軍費心。」吳三桂便接過圓圓手中玉盞，一飲而盡。圓圓復道：「從京裡到寧遠，約有幾天程途。沿路跋涉，將軍鞍馬勞頓，須要小心。」吳三桂道：「沿途皆有部將護兵左右拱衛，決不至勞苦。若到邊關之後，幸獲安寧，當奏請入京陛覲，可乘機與卿相見。」圓圓道：「將軍身居重鎮，方今敵患方張，豈易離任？可不必如此，致誤公事。」吳三桂道：「當為卿故，奮力前驅，若能將敵氛一鼓蕩平，便可奏凱回朝，與卿長敘。」圓圓道：「正望如此，願將軍自愛。倘在邊關，請不時以書慰妾，妾亦不時以書慰將軍，即不啻將軍常在賤妾目前矣，願將軍勿忘之。」吳三桂又道：「愛卿所囑，斷不敢忘。願愛卿常念鄙人，毋以離別遽生異志。」圓圓聽到此話，卻皺著眉、蹙著眼，憮然道：「妾不料將軍乃有此言。妾自得將軍，於願已足。不知將軍視妾為何如人。實則妾心惟天可表，即海枯石爛，妾心不移，願將軍放心。」說罷大哭。吳三桂力為安慰，並道：「某說話鹵莽，卿勿介意。」時俟候吳三桂起程的已環集門前，不覺日已晌午。三桂還未出，吳襄已使人過來催促。圓圓哽咽道：「將軍行矣。」吳三桂此時猶復徘徊。圓圓又拭淚強作笑容，再進酒一杯，並道：「古人說：千里送君，終須一別。請再飲此一杯，為君一壯行色。」吳三桂復接著一飲而盡，猶注視圓圓，似欲說不言光景。圓圓又道：「將軍行矣。」

　　吳三桂無奈，與圓圓握手珍重作別。圓圓欲送三桂出門，三桂道：「與卿相對，使人怏怏不忍行，請卿自回繡房，某將行矣。」圓圓忍淚回步，三桂遂出門，日已漸西。吳襄亦隨三桂出，三桂道：「日漸晚矣，今天恐出京不及，待明天起程何如？」吳襄大驚道：「吾兒何出此言？既已奏明今天起程，萬不能緩，遲則欺君，明日彈劾者至矣。」吳三桂不得已，始上馬而行。一路有親隨護著，直出京門。

　　時國丈田畹及大宗伯董其昌等，皆已俟候相送。吳三桂至時，即下馬與各人相見。田畹先說道：「不見將軍數天，形容不覺稍減。」吳三桂答道：「連日因賤務紛煩，不曾至貴府拜候，今起程屆即，又未及到貴府辭行，十分抱歉。」說了又向董其昌寒暄一會。董其昌道：「日前曾函致將軍，實多瀆冒，將軍不要見怪。」吳三桂道：「將軍之言乃金石之言，某正在銘感，那有介意之理？」董其昌道：「老夫只以敵患方深，國事已危，許大責任在將軍身上，竊恐兒女情長，英雄氣短，必足以誤將軍，誤將軍即誤國家耳，故如骨梗在喉，不得不吐。今蒙將軍見諒，實是幸事。願將軍此後以國事擔任，勉勵前程。老夫將受其賜。」吳三桂道：「某以庸才蒙以國士相許，安得不自勉？老大人準可放心。」說罷，便與各人握手。送行各官亦自回府，吳三桂便往寧遠去了。

　　且說那袁崇煥，自斬毛文龍之後，皮島不復置帥守衛，自然空虛。敵人也不免常常窺伺，運師勞餉，歲頗不貲。明廷以庫款奇窮，無可應付，便檄令各行省每歲增繳防遼餉項，歲費數百萬，猶求征不竭。各省供解稍緩，即軍餉不足，軍士諸多怨言。因此邊關將士官吏，皆以為毛文龍在日，東至旅順，西至登萊，皆作為海島互市，商賈往來，貨物輻輳，稅餉大增，就以稅餉作軍糧，故士馬皆得騰飽，而使敵人不敢正視。況毛帥在日，防兵數倍於今日，尚且餉項無慮，今防兵較前已減少許多，猶復糧草時時告竭，以此之故，皆怨袁崇煥。所有將士便聯名稟請袁崇煥照毛文龍舊法而行。袁崇煥大怒道：「昔毛文龍擄禁商人，勒貲索餉，本督師豈能效之？」遂批斥各將士，且加以罪責之言。各將士即商議道：「昔毛帥鎮守皮島，不時巡邊，用法雖嚴，猶與吾等共同甘苦。毛帥所禁商人，只因其瞞漏稅餉，故島民向無怨言。今袁督師養尊處優，糧餉又不能接濟，坐視我們饑困，猶故示寬大，以毛帥擄禁商人為詞，我等焉能受其魚肉？惟有入京控發，以伸不平之氣。」各將士無不贊成此議，即暗自遣人入京，謀參袁崇煥。

　　時崇禎帝方治了逆閹魏忠賢之罪，凡平日與閹黨稍有往來者，皆慄慄自危。袁崇煥平日頗尚節風，本與逆閹並無往來，惟因其性情稜厲，以故同僚多嫉之。及邊關將士入京謀參崇煥，便以聲應氣投，無不首肯，科道中便有多人參劾袁崇煥。大意皆以崇煥以私意擅殺毛文龍，苛待屬員，剋扣軍餉，廢弛邊備，種種罪名不可勝數。自這參折既上，京中大為震動。好事者更造作謠言，謂袁崇煥與魏閹交情甚密，自前任薊遼總督因事落官回京後，一意交歡逆閹，以為開復地位。後來開復，督師薊遼，雖非逆閹所保，然究出於魏閹所指使列保之人，故得起用，這等語。崇禎聽得，大為震怒，速下部議。

　　當時凡京中大員，與袁崇煥絕少往來，惟大司馬洪承疇、大宗伯董其昌稍知為國愛才，可為袁崇煥挽救。惜當時洪承疇方督師湖廣，不在京中，只有董其昌一人，聽得袁崇煥被劾交議，即歎道：「崇煥殺文龍誠屬太過，唯崇煥亦是不可多得之才，若一併去之，是自拆其臂也。」遂上表力保崇煥。謂東北管鑰賴袁崇煥保守，既失文龍，又失崇煥，非計之得也。崇禎帝即召董其昌責道：「卿固曾言毛文龍實有將才，何以一旦反為袁崇煥力保耶？」董其昌道：「時勢不同也。崇煥前殺文龍，事固太過，但誣以與逆璫往來，則太冤。且既殺文龍，又去崇煥，籌邊無人，亦自去其助，臣故不得不保之。況有輕重，若必殺崇煥，不特失其良才，亦屬過於嚴酷，願陛下思之。」崇禎帝道：「卿言亦是。但毛文龍在海外數年，敵人不敢正視中原，疊奏膚功，遼防賴以安堵。今袁崇煥督師日久，常聞敵人窺伺。朕昔日以上方劍賜他，不過謂如此則號令可行，不料袁崇煥即以此殺毛文龍也。且文龍在日，防兵較多猶糧道不絕，今崇煥裁減軍營，又征數省協助，糧餉猶多缺乏。軍心鹹怨，安能立功？卿猶欲為之說情耶？」董其昌道：「文龍固有可殺之罪，不過殺之不得其時。崇煥昧於通變，非私意也。今疆吏之才無有出崇煥之右者，若去一袁崇煥，後難為繼。況崇煥鑒於毛文龍在日遼防安堵，必知自勉。若留之，亦因時用人之策也。」崇禎帝沉吟半晌道：「卿且暫退，容朕思之。」

　　董其昌遂出。不意事有湊巧，適洪承疇平定楚亂，捷報到京。諸大臣皆以洪承疇有才，可以任薊遼總督，崇禎帝亦以為，以洪承疇繼袁崇煥，必可立功。

　　其意既為諸大臣所動，於是董其昌之言不復置念。時諸大臣欲排去袁崇煥，皆交章列保洪承疇，崇禎帝便調洪承疇迅速入京，承疇不知有何要政，即馳驛回到京裡。崇禎帝獨開防遼之計，洪承疇即陳防遼十策。崇禎大喜，即以洪承疇督師薊遼，並任薊遼總督。另降旨將袁崇煥解京逮問，令承疇即行赴任。承疇得旨大驚，即往訪董其昌，願與共保崇煥。時董其昌以毛文龍既殺，崇煥又去，遼事必不可問，憂心如焚，已杜門不出。洪承疇便請獨對，向崇禎奏道：「臣獻遼防之策，非排斥崇煥也。臣以為崇煥雖胸襟狹隘，不能容物，然善於籌邊，勇於任事，若稍假以時日，遼防必可奏功。今以臣代之，臣有自知之明，亦未見有長於袁崇煥也。」崇禎帝聞洪承疇之言，意復猶豫。

　　惟袁崇煥聞解京逮問之旨，已慷慨請行。崇禎帝便責洪承疇速赴新任。承疇不得已，即速赴薊遼總督任上去了。

　　自袁崇煥抵京之後，即逮刑部獄中。董其昌已憂憤成疾辭職去了，諸大員中無有為袁崇煥憐憫者。崇禎帝令三法司將袁崇煥勘問。錢龍錫道：「凡治罪者應分其輕重，即獲罪之人，其中或有功勞，亦不應埋沒。若功罪可以相抵者故不必說，即或不能相抵，亦可論功把罪情減等。汝是讀書人，該知此理。今汝參文龍二十款，縱其或有真情，惟文龍防邊數年，敵人畏服，戰功尚多，汝當日何以並不聲敘，只參其罪，不論其功，此是何意耶？」袁崇煥至是不能答。錢龍錫又道：「吾固知汝不能辯也。汝務欲殺其人，故沒其功跡，致國家損一能將，汝心安否？」崇煥道：「大人此言，直謂袁崇煥以私意殺文龍矣。袁某若有此心，皇天不佑。」錢龍錫道：「汝不必誓。以文龍在日，邊防安堵。汝任督師，邊警疊聞。且軍心鹹怨，汝固不能謂文龍無功，不過必欲殺之，故埋沒之而已。」袁崇煥道：「據袁某之意，文龍當日屠殺遼民，虛報勝仗，固不能謂為有功。袁某不能若文龍所為，上不敢欺朝廷以冒戰功，下不敢勒商人以充軍餉。今日獲罪，實原於此，大人當鑒諒之。」

　　錢龍錫道：「我以汝本屬同年，稍可原諒，當為汝留個地步。但汝罪已大，勢所不能。汝自謂認真籌邊，何以敵人頻來窺伺，反不若文龍在日？汝言實說不去。」袁崇煥道：「此或是袁某不才。但朝廷若不見疑，假以時日，資以軍糧，當不至於此。」錢龍錫道：「汝今還望復任耶？」崇煥見龍錫苦苦駁詰，不留個餘地，至是不欲再辯，惟搖首長歎。錢龍錫便以往復問答之詞詳奏崇禎帝，並加以罪責之言，其獄遂定。袁崇煥遂不能免。

　　原來錢龍錫當時諸事，多不滿於輿論，一來疑崇煥罪在不赦，二來又欲證成此獄以博回直聲，故訊審時象與崇煥對質一般，只有詰駁，並無回護。即與三法司復奏時，亦只有加多，並無減少。崇禎帝覽奏大怒，遂定崇煥死罪，並追恤毛文龍。但崇煥殺文龍一事，雖不諒時勢，行之太過，惜當日亦非應殺崇煥之時。可憐崇煥以一員大將，竟及於難。當洪承疇替袁崇煥說項時，崇禎帝本有轉意，及洪承疇赴薊遼總督本任之後，董其昌又去，已無人奧援。及發三法司勘問，崇煥仍侃侃直言，指陳遼事，並詰文龍應殺之罪共二十款。時大學士錢龍錫監審，卻責崇煥道：「汝詰文龍二十款罪狀，皆昔日言官彈劾文龍之言耳。有無實據，汝當直言，不宜閃爍。」袁崇煥道：「毛文龍擄禁商人，屠殺遼民，某到薊遼後皆詳查有據，然後殺之。故文龍被殺之日，人人稱快。」錢龍錫道：「他擄禁商人，屠戮遼民，事或有之。但須計被擄的商賈、被戮的遼民是否有罪。若果有罪，是文龍擄之殺之，未嘗非法也。」袁崇煥道：「文龍被殺之時人人稱快，可見多是無辜受害者，亦不問而知。」龍錫又道：「既是人人稱快，何以五總兵皆聞風逃遁？今日邊將又聯名劾汝，究屬何故？」崇煥至此語塞。既而夏道：「若輩皆毛文龍死黨耳。」錢龍錫道：「便是多人黨於文龍，亦見文龍能得眾心。汝當日必謀殺之，得毋與文龍有仇乎？」袁崇煥道：「並無私仇。某既殺文龍且為致祭，有仇者固如是耶？」錢龍錫道：「此亦假仁假義，欲示其不得已之心以服眾人耳。然則，以文龍不勝邊帥之任乎？」崇煥道：「某不計其他，但文龍有罪，某故不能以私意恕之也。」錢龍錫道：「汝仍多強辯。我且問汝，汝既殺文龍，何以不奏請派員接守皮島。」袁崇煥道：「某以為不必置帥，某直可以兼理之，故為國家節省糜費，非他意也。」錢龍錫道：「汝雲可以兼理之，何以今日頻頻告警？可見汝當日只存一爭權之心，致誤國計，汝罪大矣。」

　　袁崇煥道：「某昔日並無爭權之心，今以敵患深，故頻聞告警。然某以只手撐持，年來勞盡心力，可以告無罪矣。」錢龍錫道：「勤不能補過，如之奈何？我還問汝，文龍在日防兵較多，惟餉源未缺。今日防兵較少，又得數省協助，乃軍餉猶常常缺乏，使士卒鹹有怨言，此又何故？」崇煥道：「某待軍人，糧草務求豐足，與當日文龍辦法不同。且雖得數省協助，惟所助無多，又每緩不濟急，是以如此。總之，某不能像文龍，克掠商人以充軍餉。故糧道不免支絀，實此故耳。」錢龍錫道：「勿論文龍未必無故克掠商人，但就汝所言，既為湊充軍餉起見，是文龍未嘗為私，何致加以死刑？總之，汝殺文龍實屬太過。且文龍既死，汝若能治遼安堵，猶可言也，今遼事日棘，汝有何說？」袁崇煥見錢龍錫苦苦詰駁，自知難免，亦不願再講。及大獄既定，祟煥既死，京中多為稱冤。後人有詩讚道：

　　當年嶺表產英奇，大廈憑他一木支。
　　劍佩上方寒悍將，麾揚邊外奮雄師。
　　胸中塊壘難容物，眼底人才合讓誰。
　　若使天教遺一老，山河那得付雙兒。

　　自袁崇煥既殺，邊帥倒不免畏懼。以崇煥之死無人挽救，故苟無內援，多不願出任疆吏。及洪承疇既抵薊遼總督之任，一來自以形勢未熟，仍以遼邊舊將為輔助，如祖大壽、祖大樂等皆委以重鎮；二來因當遼事日亟，多有不敢出關，除了舊將，亦無能員可用，惟有勉勵舊將，竭力籌邊。只是軍人久戍邊地，日久疲玩，難資得力，故敵人益加窺伺，邊患愈深。又因餉項奇絀，凡附近薊遼各省，皆重征煩斂，以濟遼餉，因此民生日困，鹹有怨言。

　　偏又事有湊巧，當時大河南北各省連年荒旱，饑饉薦至，民不聊生。地方官吏以遼餉緊急，雖遇荒年不肯蠲免糧稅，以致百姓流離，餓殍相屬於道。官吏又不勸賑，富戶以連年捐輸既重，耗去貨財不少，又不肯捐款賑施。於是一切貧民已飢寒交迫，不免相率為盜，以至燕齊秦晉一帶盜賊蜂起。因其時遼餉緊急，附近各省籌濟協餉，繳解維艱。雖值荒年，地方官吏恐協餉無著，被朝廷責備，於一切糧稅既不准蠲免，自然任民生如何艱困都壅於上聞，朝廷那裡得知？也沒有一些賑濟，弄到民不卿生。那些老弱的人以及婦人孺子，餓到僵了，任填於溝壑。那些狡悍的，不免鋌而走險，相率為盜。或數十成群，打家劫舍；或獨踞山嶺，聚集五七百嘍囉，借個劫富濟貧的名字。凡附近富戶及往來客商，慘被劫掠的也不勝其數。

　　就中單表一人。這人為千古歷來流寇所未有。他的猖獗處，除是唐末、五代之間黃巢一個人可以比得他住，余外就沒有與他比的了。你道那人是誰？

　　就是姓李名闖，又名李自成的，他本貫陝西省延安府米脂縣人氏。他父親名喚李十戈，他母親系石氏。相傳石氏年逾四旬，未嘗孕有。李十戈已將近五十歲的年紀，也以膝下無子為憂。不料石氏至五十歲那一年，竟有了孕，李十戈不勝之喜。不想這孕直懷到了十個月有餘，依然未產，李十戈又以為慮，以為石氏不知染了什麼病。禱神問卜，絕無影響。惟又見石氏不像是個有病的人。直懷孕至十三個月，那一夜夢見一人，威風凜凜殺氣騰騰，手執長槍，座下一匹高大駿馬，直闖進大門。石氏在夢中驚覺，竟產下一個男子。以夢中一人騎馬進門，就取名一個闖字，就是這個原故。雖世俗所傳或有不真，但就他一個闖字的名字，想來或是此說也有些來歷。

　　李十戈夫婦二人，以夢中有兆然後生男，自料此子將來必有發跡，因此把李闖看得如珠似寶。李十戈本是個小康之家，夫妻兩口守著這個兒子，日望他長大成人繼承家業，溺愛既甚。凡事皆阿其好者，恐失兒子之意，自然要把李闖的性子弄壞了。到七八歲時，即教他上學唸書。那李闖並不是個唸書之人，十日便有七天不到書塾去。便是師長有點責成，他一言不合，即罵師長。故雖然念了幾年書，終是目中不識得一個丁字。及至長成十五歲，更生得相貌窮凶，性情極惡，因為他的父母也不管他，裡黨人那裡敢道一個不字，所以李闖越弄越壞。又過了兩年，李十戈夫婦都一病身故，李闖更無拘束，越加揮霍起來。不上一二年間，把父母遺下小康的貲財，已弄得乾乾淨淨去了。那李闖平日既不是個守規矩的人，已為人所嫌嫉，一旦落拓，更沒人覷顧他，所有田地房產又已變賣清楚，更無所靠。到這時，不免尋靠親友。或東家食，或西家宿，似沿門托缽一般。

　　那日卻也湊巧，遇著一位姓鄧的，喚士良，平時也與李十戈有點交情，是李闖的父執輩。見李闖這個模樣，不覺起了憐憫之心，即道：「你父親本有點家財丟下，你偏把來弄擲去了。但前事不必再說，此後盡要尋點生計才好。」李闖此時正望鄧士良提挈，自己也不像從前的謬妄，卻答道：「那有不知？只是人窮知己少，家落故人稀，目下正無人可靠。看那人情冷暖，有幾個象叔父的好心？今既蒙教導，就請照拂照拂，他日若有寸進，皆出叔父之賜。」鄧士良道：「我家裡不大豐厚，養不得你一個幫閒的人。你暫且到我舍下，替你找個出路。若沒有去處，只幹些小營生也好。」那時李闖正如雪中送炭，便滿口答應。鄧士良到了家裡，恰附近有一個人家。那人姓周名清，娶妻趙氏，向做打鐵生理，仗著年年勤儉，也積得些小貲財。膝下也無兒子，到上了幾歲年紀，正欲尋人幫理自己生意，鄧士良便薦李闖到他處。
　　周清見李闖生的身材高大，體貌雄壯，也有點氣力，卻十分歡喜，又得鄧士良薦來，自然沒有不允。自此李闖就落在周清那裡。惟李闖看見周清有點家財，又無兒子，也不免垂涎。凡事都順承周清，博得周清夫婦兩口兒十分鍾愛他。
　　那日周清見自己有了年紀，還沒有繼後之人，對著妻子趙氏不由發歎。
　　李闖見了這般光景，即問周清因什麼發歎起來。周清把自己心事向李闖細說出來。李闖道：「俗語說：兒女眼前冤。生得好的猶自可，若是生了個不肖的，不如沒有也還好。你兩位老人家，若憂愁身後沒人打點，待小人一力擔承，料理汝老人家身後之事罷了。因你老人家待小人恩重如山，小人正思圖報。你老人家放心罷。」周清夫婦聽了李闖一番說話，實在有理，便道：「如此甚好。你有這點心待我，我自然盡心待汝。我今有一句話要向汝說，不知你可願聽否？」李闖此時已知周清意思，即道：「你老人家是小人重生父母，若有什麼教訓，小人無不願聽，你老人家只管說便是。」周清道：「我今膝下並無兒子，願收你做個螟蛉，你可願意不願意呢？」李闖聽了，即歡喜道：「那有不願意？小人自今以後，即當你兩位老人家是個親生生的父母一般便是。」周清夫婦大喜。李闖正防周清遲延反悔，立即摧金山倒玉杵拜了幾拜，叩了幾個響頭，就認起爹娘來。自此周清以無子忽然得子，喜極忘慮。且見李闖恭順伶俐，凡事倒托付他，把一間打鐵生理的店子，統通交過李闖手上。
　　到次年，周清又一病身故。那時李闖正要裝做個孝子的樣兒給干母趙氏看，因他干母手上又有點體己的錢財，亦要博干母的心事，故周清死時，李闖哭得十分淒楚。果然他的干母趙氏，見李闖是個可靠的人，正似古人說的，老來從子，凡事都聽李闖佈置。
　　李闖那時在店子裡已執起權來，又擺回從前的架子，交朋結友，盡地揮霍。終日聚集一班無賴，大碗酒大塊肉，都在他打鐵店內胡鬧。初時猶只三五粗野之人，漸漸也有些讀壞書的，貪些口頭，也與李闖結交。由是武的較拳量棒，文的不免咬文嚼字。那個自稱第一，這個自號無雙。就中有一個在村內做訓蒙先生的道：「你們自誇文墨，我今出下一對文，看那個對得工整，就讓他一個天字第一號的名目。你們以為何如？」各人聽了，全都說道：「好極！好極！」那一位訓蒙的先生便口占道：雨過月明，頃刻頓分境界。
　　各人聽了都默默思索，那李闖不知怎地這般敏捷，即信口說道：煙迷谷響，須臾難辨江山。
　　各人都驚訝起來，因知李闖是不大懂文字的，如何一旦如此敏捷？且不特對得工貼，而且口氣不凡。因此竊竊私議，也疑他將來一定是個非常的人物，紛紛願與李闖來往。那時正值國中大亂，秦晉兩河一帶盜賊紛起。李闖見許多之人推崇自己，卻有點雄心。平日在打鐵店內約了五七個知己，商議道：「世界既亂，或者明朝江山不久，將來不知鹿死誰手。或者到我們做皇帝，也未可定。」各人都道：「是極，是極。」李闖道：「目下我們就要準備，待時而動便是。」就中一人喚牛金星的，即說道：「李仁兄之言甚是，但要怎麼樣子準備法呢？」李闖道：「我現在做這打鐵的生理，實屬湊巧。可在夜間暗自打鐵器，打成軍裝器械，先藏好了，待機會一至，即行起事，有何不可？」牛金星道：「若謀大事，所需軍裝不少，這一間打鐵店子，有多大本錢？只靠店內打造軍械，怕不足用。奈何？」李闖道：「你言亦是，但有本錢若干，就打造軍器若干便是。」說了各人都以為是。不料又湊巧，李闖的干母趙氏又一病身故，因此一切家財都落在李闖手上，一發有錢揮霍。

　　就將所有周清夫婦遺下的資財，要來打造軍器。又借延請夥計之名，多尋幾個同道中人來打軍器。已非一日，已鑄造軍裝不少，李闖即對各人道：「現在軍械已有，但一來沒有糧草，二來又沒有人來做軍師，替我們謀事，也是枉然。」牛金星道：「這裡附近有一個秀才，與老兄是個同宗。這人姓李名巖，熟讀詩書，尤多韜略，且家中資財殷實。就附近一帶看起來，總算他是一個富戶人家。若得他出來助力，不愁我們之事弄不來。」李闖道：「吾亦聞李巖之名久矣，只惜不曾拜見過他。但有什麼法子，方能請他出來相助？准要想個良法才好。」正是：欲籌良法尋謀士，反誤儒生輔闖王。
　　要知後事如何，且聽下回分解。
 
第五回　憤縣令李巖從亂黨　破神京闖逆擄圓姬
 
　　卻說牛金星說出李巖那人出來，道他是個腹有詩書胸藏韜略，可以助他們行事。李闖雖是一個粗人，但稗官野史總看得不少，久聞得古來帝王成事，必有一個軍師運籌帷幄的，故聞得李巖那人，牛金星說得他很大本領，便欲聘了他替自己參謀，便商量個羅致李巖之法。原來那李巖亦是延安府米脂縣的人，自幼攻書，很有聰明，故到了弱冠之時，就進了黌門，卻不曾上進。

　　為人卻有點慈祥，家道又頗殷實，凡鄰里中有老弱的人日不舉火的，常有周濟於人。且他是個黌門秀士，在鄉中亦是一個小小的紳士。他又沒武斷鄉曲事，故同裡的人也很仰慕他。恰那時又值荒年，附近李巖鄉里一帶又遇亢旱，百物不生，窮民流離，相屬於道。李巖心殊不忍，即具稟縣令，訴稱地方亢旱情形，貧民無食，求縣令開倉賑濟。那縣令喚做周鑒殷，看了李巖呈詞，初還置諸不理。那李巖見日久不曾把他稟批出，暗忖：縣官為民司牧，決沒有如此沒良心把民艱不顧的，也疑自己稟子被衙役擱住，便親自求見縣令周鑒殷，意欲面請賑濟。那周鑒殷料知為著求賑的事，也怒李巖瀆擾，自己正要把他申飭，故立即請李巖進了廳內。李巖行了禮後，即道：「日前治下學生曾遞呈一稟，因為地方荒旱居民乏食，懇求賑濟的，不知公祖可曾閱過沒有？」周縣令道：「也曾閱過了。只是你是個唸書人，本該知道做官的難處。你看年來西北各省，那一處沒有災荒？若處處皆要賑濟時，那有許多閒錢祟米行賑呢？」李巖道：「各省的事由各省大員料理，本縣的事應由公祖料理。正惟荒旱的事坐在本縣的地方，故求公祖賑濟。」周縣令道：「便是本縣所轄，也有許多地方。若因你們鄉鄰饑荒，就要賑濟，怕別處又來求賑，又怎樣子呢？」李巖見他說話來得不好，心中已自憤怒，卻道：「因為見地方居民流離艱苦，目不忍睹，以為公祖亦必有個憐憫之心，故來請賑。若公祖不允，亦難相強。」周鑒殷道：「那個沒有憐憫之心？不過難以賑得許多罷了。你本是個紳士，若見人民流離，就該慰勸他，道這是天災橫禍，只可順受，尚望下年得個豐年賠補罷了。若動說賑濟，那有許多閒錢呢？」李巖這時怒不可遏，拚被他斥責，即答道：「公祖動說那裡賑得許多，看連年水旱，那曾見過賑得一次來？你還說要我勸慰饑民，不知待到來年，怕要饑死了幾多人命去了，還那裡望得見來年足收？你公祖不肯賑濟就罷了，還責我不勸慰饑民，那有這個道理？」周縣令見李巖說這些硬話，不由拍案大怒道：「你前日上那張呈子來擾我，我已不怪責於你，也算是莫大之恩。你卻不自量，又來本衙瀆請。本官正與你說得好好，你還要罵我，難道本官不能治你的罪嗎？」李巖道：「何曾罵過公祖？只公祖說得太不近理，我一時說得鹵莽些也是有的。若公祖不喜歡，任從把這名秀才詳革，但我有什麼罪名？難道白地要殺我不成？」周鑒殷到這時，越發憤怒道：「你敢輕視本官麼？你快抓走就罷，你若再不知機，本官盡有個利害給你看。」李巖聽罷，覺他做官如此，與他鬥口是無用的。若他真個把自己陷害，俗語說：「官字兩個口」，自己終吃了眼前虧，實是不值，倒不如走了為佳，便不辭而去。那周縣令還指著李巖罵道：「你若這般好心要賑濟時，只要自己家財分給饑民罷了。」

　　李巖聽著，亦懶答他，直出了縣衙，回至家裡。尋思縣令如此玩視民瘼，看此荒年不知餓死幾多人民方能了事。又思：縣令叫我何不把家財來充賑款，若捨不得這副家財，反令縣令得說閒話了，便拚此家財不要了也沒打緊。想罷，便把家中所有財產一概發放出來，盡充飢賑。

　　那時饑民又多，只有李巖一個人的家貲，濟得甚事？竟似杯水車薪，不能遍及。隨後有許多饑民趕到李巖門口求賑的，也沒得應付。李巖只得把自己委曲說出，稱自己家財已一概淨盡，再沒有得來行賑。又詐說縣令逼責自己的話，一五一十說出，饑民無不憤怒。又想起李巖這人很屬難得，他家財已盡，就沒得賑過，自己也是難說，因此自然怒在縣令一人身上。便至千百成群，一聲呼喝，都擁至縣令衙門求賑。那縣令周鑒殷沒得發付，惟令衙役把衙中頭門閉了，驅逐饑民而已，惟饑民聲勢洶湧，以為將至盡行餓死的時候，便是殺頭也不顧，險些要將頭門打破。還在門外大呼道：「李秀才也曾稟賑濟者，汝做官的為民司牧， 竟至不顧我們，若餓死了，決不令汝縣官一人獨生。」你一言我一語，鬧做一團。

　　縣令周鑒殷聽得，也疑是李巖指使，故意令這般饑民來尋自己鬧吵，心中更憤。待饑民哄鬧了一回散去後，即要向李巖洩發這點憤氣。即詳稟上司，說稱李巖那人，像戰國時齊國陳氏一般，散家財買民心，志在謀亂，又集聚多人鬧官哄署，要激變舉事，這等言語。詳到上司那裡，覺這個罪名非同小可，立即鬧落縣令那裡，要緝拿李巖到案，審訊治罪。還虧李巖平日知交還多，早有上司衙役得這點風聲，急的飛報李巖知道。

　　李巖那時聽得，一驚非小。但自念見危受命，本無難處，即與親朋說知此事。漸漸更遍傳將來，人人都知道李巖遇此無妄之災，如何忍得？故縣衙差役第一次到了李巖家內要拿李巖時，那些貧民受過李巖周濟，只道知恩報恩，急上前相助。擁到李巖門首，恰巧見衙役到來，都是怒從心中起，把那些差役打得落花流水。那時李巖苦勸不住，打得那些差役恨不得爹娘多生兩條腿，快些抓走了。李巖料知這事弄大了，不能挽回，悔之不及。果然那些差役之人回至衙內，已被人打了一頓，心中正憤，連李巖苦勸各人勿打的話都不提起，只單說李巖家內已聚集千百人，把自己打走。周縣令聽了，以為李巖更有了罪名了，立即又詳稟上司，稱李巖已聚眾毆打官差，志在謀亂無疑。今他聚集多人，官差料難傳他到案，總要興動大兵，方能把李巖拿住，以遏亂萌，這等說話。上司見了，立即大怒，即調五城人馬，要拿李巖到案。

　　當時又有人飛報李巖，那李巖聽得這點消息，正躊躇無主意，欲閉門自刎，忽家人報有牛金星到來相見。李巖也記憶與牛金星有一面之交，此時本無心款接他，不料牛金星已直闖進來，李巖也不得不見。到廳裡坐後，牛金星已知道李巖被官司勒逼，不免用言安慰。李巖道：「弟不料有此無妄之災。

　　今得與老兄相見，此後再不能相會了。」牛金星道：「老兄何出此言？」李巖便把始末情由略述一遍，並說要自尋一死。牛金星大怒道：「世間那有這等官吏？老兄為一方所仰望，豈可無故自就死地！」李巖道：「那有不知？

　　但現官家興動大兵，要拿小弟一人。小弟即欲逃走，料官吏必畫影圖形四處拿我，我逃到那裡去？計不如一死，免被官司拿住時，慘遭酷刑，然後見殺。」

　　牛金星道：「秀才不比別人，若一旦死了，貧民必道你是被官司逼死，更與地方官為難。那時怕九族牽連，不特秀才一家不保，實為一方之害。今為秀才計，若有一線生機，亦當留此身命，以待後來伸雪。今不過一縣令蒙蔽上司，以至於此。難道那周縣令就在米脂縣做到死了那一天不成？」李巖道：「弟非不知此計。但今大禍方臨，誰肯收留自己？故不如一死。」牛金星道：「秀才且但放心。弟有一好友疏財仗義，最好濟困扶危。今與秀才且到那裡暫避一時，再作計較。」李巖道：「如此雖好，但放下家人，我那裡肯一人獨生？」牛金星道：「可一併與家人同去。」李巖道：「如此又怎好打攪貴友？」牛金星聽罷，力言不妨，一面催促。李巖無奈，即令家人快些收拾細軟，即離了家門，隨牛金星奔去。

　　牛金星直引到李自成那裡。時李自成那處，恰與李巖家相隔還有十數里的路程，不多時早已到了。後來官兵一到，只見李巖家內空無一人，只有些粗笨的東西遺下，料知李巖已先自逃走去了。惟當時各貧戶也多不知李巖先已逃出，只恐李巖被官捉去，都不約而同一齊擁至李巖門外，只見官兵一個人也拿不到，心中竊自欣悅。其中亦有些知李巖先也逃走，往李自成打鐵店內的，不免互相私議。你一言我一句，早被官兵聽得，也改行往李自成打鐵店來。那些貧民自然不捨，也隨著官兵之後前往，要看看李巖是否要被官兵拿著，方才放心。惟李巖一家老幼，隨著牛金星到了李自成店中，正在通過名姓，各人正向李巖安慰時，官兵盡有二三百人不等，由周鑒殷縣令領著，蜂擁而來。惟貧民相隨的，亦不下數百人，就有些知道官兵必往李自成家找李巖來抓的，也飛跑先行到李自成家報信。李巖聽得，即道：「今番為弟一人，必累及諸兄，此心不忍。我不如出見官兵，任他拿捉，免至同遭為難。」

　　李自成道：「那有此理？便是李兄被促，那等狼官狗吏，安肯輕恕我們。必道我們是窩藏秀才的，將成連我們也須拿捉了。且秀才既已到來，那有任你一人獨自受拿之理？彼此兄弟一般，便是死也死在一處。」時有多人在旁，聽得李自成的話，都道李自成是義氣，都奮然願捨身抗拒官兵。李巖道：「他有二三百人，我只十數人，焉能敵住他？」李自成道：「一人奮勇，萬眾難當，我自有法。」便令把店門關起，囑咐各人把住門口，奮力拒敵。李自成卻拿了弓箭，獨自坐上瓦面來。一聲未已，已見官兵峰擁到來了。

　　李自成登高一望，見有許多饑民隨著官兵，也省起日前饑民同感李巖施贈有抗打差官之事，便大聲喝道：「你們許多饑民，曾受李秀才大恩，本該相助李秀才與官兵對敵，方免得被暴官拿去。」說罷，便彎弓搭箭，趁官兵未至門前，即向縣令發射。不料那縣令是個沒用的東西，早被李自成一箭射中肩上，已翻落馬來。那時官兵正欲圍攻店子，惟見縣令跌落馬下，卻反驚惶起來。那些貧民又不下數百人，一來聽得李自成的話，二來又見縣令中箭落馬，都吶喊助威。官兵見貧民多眾，反欲逃竄。時饑民等，有舉空拳向官兵毆打的，有出其不意搶去官兵刀槍乘機刺殺官兵的。李自成一面發箭，一面教店裡的人開了店門，馳出幫助。官兵力敵不過，各自逃走。那時饑民又眾，正恨周縣令不已，欲把他殺卻，方洩其恨。還虧官兵把縣令救起，負傷而逃。

　　牛金星各人自官兵去後，正洋洋得意，李巖道：「諸位且勿歡喜，周縣令雖然敗去，他稟告上司，必然再興大兵到來，那何以拒敵？」李自成道：「一不做，二不休，橫豎官兵不能容我，不如乘機起義以圖大事，有何不可？」

　　李巖道：「無糧不聚兵。因為起義事大，糧少則於事無濟，人多又需餉浩繁，從何籌策？」李自成道：「目下還可支持。若起事之後，隨時打算便是。」

　　牛金星道：「此處難以棲身，不如先到別處為高。」李巖道：「究竟逃去那處，都要預先打算。」牛金星道：「可傳饑民，說稱我們被官逼變，共起大事以除暴官，願從者可即同來，不願從者可各自散去。如有多人相從，即乘機攻城掠地，便不患沒糧草了。」李巖道：「器械又將何籌？」李自成道：「若是器械，早已預備了。」便把前日私造軍械之事，細說一遍。李巖道：「小弟今日被你們牽上了，事已至此，亦沒可如何，只從諸君之意便是。」

　　李自成大喜。時饑民因久已饑困，正沒處餬口，無不願從，登時聚集了千餘人。李自成即出私造軍械，分給各人，各人都歡喜願去。李自成即與李巖商酌，沿陝西起程，直往山西而來。

　　忽經過一座大山，牛金星道：「此山向有大伙強人聚於其中。我不如先收了這一支人馬，共同起義也好。」李自成深以為然。李巖道：「只怕他們素性殘酷，不就我們範圍，終難以成事。」不想一聲梆子響，早從樹林內跑出幾十個強人來，大喝道：「你們聚了許多人，將往那裡去？」李自成道：「不要多說，我們人馬多眾，器械齊備，諒你數十個人不是我們敵手。快叫你的大王來。」時各強徒方一頭截住李自成那一支人馬，一頭又使人回山報告。見為首的一個人面貌很凶，身材雄魁，手執長槍，座下駿馬，從山上跑下來，後面還有數十人跟著。李自成料知是山上大王，即接著先說道：「來的可是山上大王麼？我們被官逼變，又見世界擾亂，故同謀起義。你們伏在山上，終沒有個出頭，不如一同起義也好。」那人聽得，便滾鞍下馬，答道：「我們在山，大秤分金，小秤分銀，本十分快活。但聞足下之言，亦覺有理，就請到山上且行歇馬，共行商酌。如你們說得有理，我便舉眾相從便了。」

　　李自成大喜，先自下馬，一齊上山。

　　原來那為首的大王不是別人，就是張獻忠，綽號叫八大王的。因他弟兄多人，他排行第八，又是性情凶悍，故得這個綽號。向屬無賴，因前者同人毆鬥誤傷人命，就結黨逃出外面，集聚了三五百強人，踞住此山，結營作寨，打家劫舍。只為當時四方擾亂，官府未有理他，他故日強一日。手下又多幾個悍勇之人，故四處望風生畏。那日與李自成等同到山上，大家分賓主而坐。

　　李巖知他行劫多日，所積財帛必然不少，若得他助力，不患眼前沒糧草，即說道：「足下雄霸一方，各處無人敢敵，誠足自豪。但蠖屈此間，縱使日甚一日，終不過為一草寇。以足下英雄如此，實自棄而已。大丈夫當縱橫天下，豈可屈處山中，自墮其志？方今國家多事，明統將終，正宜奮起。以足下雄武，何所不克？大則身居九五，為天下之君；小則亦割據一方，為一國之主，千萬勿失此機會。願足下細思之。」張獻忠聽罷，大喜道：「先生之言深得我心，我願拱聽尊意。」說罷，李自成即與張獻忠手下各人互通姓名。張獻忠便令宰牛殺馬，款待李自成等。一班人大吹大擂，在帳中飲宴。席間倡議，大家歃血為盟，要同心協力共圖大事。各人都讓李自成為首，張獻忠自是不得不從。余外各人簽名，禱告盟心。計當時為首的，都有十數人：
　　第一名闖王李自成
　　第二名八大王張獻忠
　　第三名隱身豹牛金星
　　第四名軍師李巖
　　第五名老回回孫昂
　　第六名一條棍張立
　　第七名格子眼盛水正
　　第八名沖天鵬方也仙
　　第九名梅鐵魂梅遇春
　　第十名水抱龍劉伯清
　　第十一雙珠豹史定
　　第十二掃地王聞人訓
　　第十三潑地皮陸綱
　　第十四一枝花王千子
　　第十五可飛天沙鳳
　　第十六混天龍馬元龍
　　各人盟誓已畢，痛飲一醉。

　　原來附近有許多山嶺，另多有強人埋伏，張獻忠一併勸他同來。數日後，即率領人馬直往山西進發。那時四處告荒饑民又眾，一路從者不下十數萬人。
　　內中雖李巖是個讀書人，惟其餘皆粗暴不過的，無不以殺戮為得意，李巖也止之不住。又因人馬太多，需餉更煩，故所過州縣皆擄掠一空，李巖亦無可如何。雖諫了幾次，那獻忠道：「我若不殺他，他必不肯從；我若不搶他，又無以濟軍需。」這等語，李自成反以獻忠之言為是。故當時兵戈塗炭，十分慘酷，為從來所未有。既進了山界，即分張獻忠一支人馬轉攻河南，李自成自沿山西往北京而來。
　　時山西只有大同鎮地當衝要，不料大同總兵姜瓖已望風投降，故自成一軍更無阻敵。因此，各路的督撫雖雪片似的文書告急，怎奈當時遼防緊急，內地守衛皆空，故李自成直如破竹。後來明朝因各路告警，也曾派過幾個大員督兵。但左一處雖勝，右一處便敗，加以李自成聚集饑民百萬，皆以為勝則可以得食，敗則總要挨饑，故每遇戰事皆奮勇向前，官兵如何阻擋？且李自成等軍隨處以搶掠作糧草，官兵又反糧草不繼，更無心應戰。因此李自成直陷了山西，望直隸而來。時江南膏腴錦繡，子女玉帛，皆勝他省，故有左右勸李自成請先下江南。惟有李巖諫曰：「今大兵既興，志在與朱明共爭天下。若破北京，則國皆為我有矣。況我軍久欠節制，沿途掠劫，加以殺戮又大，若曠日持久，人心反叛，大勢必危。計不如先取京師。」李自成亦以此話為然，於是提數十萬人馬蹂躪直省地方，叩攻北京。官兵皆以寡眾不敵，望風而潰。這一會直教神京陷落，明社淪亡。正是：累世經營稱險要，一朝陷落作丘墟。
　　要知後事如何，且聽下回分解。
 
第六回　殺妻兒崇禎皇自縊　爭美姬吳三桂哭師
 
　　話說李自成率領數十萬人馬進攻京師，時京中久已戒嚴，又因遼防事緊，所有猛將雄兵俱在關外。那總督範文程，先已投降去了。余外隨範文程去的卻也不少，故邊關正在需人，也不暇顧及內地。因那時滿兵已攻至山海關，偏又事有湊巧，滿洲太宗適值身故，故兩國暫時講和罷戰。惟戰事雖然暫停，防務依然吃緊，是以京中反為空虛。且自大同鎮叛降後，人心皆驚，無不望風披靡，故李自成得直薄京城。

　　先是袁崇煥既已被罪，京中各員欲借此重興大獄。由陸澄源參劾御史毛羽健為袁崇煥黨，已逮獄中。那錢龍錫手定崇煥之獄，但他從前曾奏保崇煥，故亦革職逮問。因此之故，雖邊防緊急，多不敢奏保將帥，故李自成更無忌憚。自進攻京城以後，京中一夜十室九驚，且又謠言紛起。恰那年八月中旬夜分，正在月白風清，忽然妖氣東昇，長數十丈，闊四五尺，本粗末細，其形如刀，光芒四射。人民看著的，無不驚駭。一連幾十夜，都是如此。由欽天監看過，道他是蚩尤旗，若遇出現，必主兵凶。又有一夜，相傳四牌樓有一個更夫，那夜遇一老者，告他道：「此數夜間，你夜內若見一個婦人披麻孝服的，總要拿住她。若被她逃去，於此處地方不利，人民必死去大半。」

　　說了，那老人已不見面。果然，次夜那更夫正見一個婦人穿了孝服，渾身縞素，自言丈夫新歿，無所依倚，在路旁啼哭。那更夫正自憐憫她，忽然那婦人望東去了，瞬息不見。那更夫方省起昨夜老者之言，悔之不及。其餘傳某處老樹每夜必鳴的，有說某處空屋無故有聲的，種種怪說，不知是否真有此事。但說來的倒似確確鑿鑿一般，故一般愚民一發惶恐。是以李自成人馬一到，城上守兵已不戰自亂，互相逃走。李自成刀不出鞘，弓不上弦，即進了第一重城。李自成殺戮又大，凡逃降稍遲者，即作無頭之鬼。因此人心更驚，皆望風逃走。李自成絕無阻力，又進了第二重城。

　　時京中大員因李自成人馬多眾，軍勢復銳，皆束手無策，紛議調吳三桂一軍入衛。崇禎帝亦無可如何，即降旨調吳三桂入京。惟由京師到寧遠，往來實需時日，及諭旨到寧遠之日，吳三桂本欲調兵即行，因父母妻子皆在京中亦須往救，並圓圓尤在，亦不能不顧，今適有調動，自己正宜乘勢入京。

　　正在抽軍之際，忽流星馬飛報，李自成已破山西大同鎮，姜瓖已降，各路望風披靡，京中已戒嚴了。忽又報李自成已分張獻忠南下，汴、淮、江、鄂一帶，聲氣隔絕，各軍俱不能入衛，京師已十分危急了。吳三桂正自驚訝，暗忖李自成人馬何以這般神速，正須立刻動兵，忽流星馬又報，李自成大隊人馬已被直隸，過河間，直叩京師。忽又報京師戒嚴，第一重城已被攻破，第二重城正在被困之中。有謠傳京城全陷的，有謠傳帝后俱已喪亡的，紛紛其說，都是風聲鶴唳，弄得吳三桂反無主意，自忖道：「看李自成軍馬直如入無人之境，無處可以阻擋的。各路人馬又只調自己一軍，終恐不能拒敵。」

　　是以躊躇不決，把從前一片熱心都已按下，反觀不進。

　　時李自成即進了第二重城，崇禎帝自顧京內，既無強兵又無勁將，只望各路興兵入京勤王，或可解危於萬一，惟久無消息，即寧遠一路已降旨徵調的，仍不見至。眼見江山是沒望了，只招集各大臣會議，看有何應付之計。

　　不想那時敵國雖已暫和，不久又復興兵，京中適傳清兵至松山，洪承疇已大獲勝捷，清兵已退，今洪承疇已起程入京應援，不知洪承疇在松山已兵敗投降去了。朝中群臣尚不知得，反降詔優獎承疇。及後漸漸風聲傳得不好，崇禎更知無望，看看各大臣又一籌莫展，不覺歎道：「君非亡國之君，臣是亡國之臣。」即垂淚拂袖回宮。各大臣亦失意含羞而散。

　　時李自成既奮攻第三重城，適軍中又傳吳三桂帶兵回京，心中亦怯於吳三桂之勇，即與左右計商抵拒吳三桂之法。牛金星道：「吳三桂出鎮寧遠時，留家眷在京。他有歌妓陳圓圓，為國戚田畹所賜。他自受圓圓，為人言嘖嘖，他父吳襄故不令他隨帶赴鎮，故尚留京中。那圓圓為三桂心中的人，若擄圓圓以挾三桂，料三桂必為我用也。」李自成道：「我奪其愛姬，彼將益憤，又將奈何？」牛金星道：「非奪取圓圓，不過借圓圓以挾吳三桂耳。三桂勇而無謀，我若先破京中，它將以京城既破，救無可救，援無可援，勢必灰心。我即留圓圓為羅致三桂之地，有何不可？」李自成深以為然，因此攻城益急。

　　時提督京營吳襄正督御營守城，惟以寡眾不敵，終難抵拒，遂被李自成攻破。

　　李軍一齊擁入，吳襄先已被擒。李自成因牛金星之議，先分付至吳襄家中將圓圓並吳襄全家擄至營內。吳襄一見圓圓，即謂圓圓道：「媳婦若能一死謝吾兒，固足以全名節，亦足以壯吾兒之心。吾兒必不負媳婦，上為國家，下為門庭，將復仇有日也。」陳圓圓聽了，惟哭不成聲。李自成卻責吳襄道：「大明失道，我方應天順人，同是中國人，誰不可為君？今汝被擒，吾固未嘗加害，是吾之加恩於汝者厚矣。汝老賊猶不念恩，反作此言耶？」說罷，一面令吳襄押過一邊，徐令押圓圓上前。李自成見她玉肌花貌，雖在悲苦之中，不失嬌嬈之態，看了不由心為之動。乃讚道：「吾閱女子多矣，未見有如此艷麗者。此楚莊王所謂世間之尤物乎？吾若得此人以充妃嬪，生平之願足矣。」李巖諫道：「大王之言差矣。自來美女一笑傾城，再笑傾國。願大王勿萌此心，以國事為重，方不負臣等跋涉相從之意。今為大王計，宜將吳襄、圓圓及其家人送還吳三桂，則三桂之感大王深矣。那時不患三桂不為我用也。」李自成道：「軍師之言有見不到處。三桂若為我用，是我以他家屬送還猶可也。若我送回家人與他，而他即倒戈相向，是徒中他人之計，此則必不可矣。今我暫留吳襄、圓圓，以看三桂動靜。三桂若肯降我，我即還他家人；三桂若為我敵，我即殺他家人，以洩其憤，不亦可乎？」說罷，便不從李巖之計，轉向圓圓道：「吾聞汝從三桂，為慕其英雄也。今國破家亡，三桂未能以一矢相援救。吾獨能踏平陝晉，掃靖燕雲，唾手而取北京。我之英雄，較三桂若何？汝若捨三桂而從我，當不失妃嬪之貴。」陳圓圓道：「大王此舉，如志在與朱明共爭江山，自應以仁義之師救塗炭之苦。若以一時聲勢，奪人之愛而損人之節，固失人心，又誤大事，願大王勿為之。」說罷，惟俯首不仰視。時李自成諸將多在旁，圓圓只幾句話，說的李自成無言可答，只令將圓圓押在一處，不令吳襄相見。時左右多勸釋還圓圓，李自成不允，只稱待全破北京之後，看過三桂動靜，再作計較，實則欲久後收為己有者，不從諸將之言，只傳令攻城。時內城已是守衛空虛，守衛臣民多已逃走，居民又多畏自成殘酷，皆懸順民之旗。官吏更不聞鼓勵軍士守城。

　　崇禎帝在宮中度日如年，愁眉不展。宮人多勸道：「陛下可先逃別處，然後待勤王之兵，或可以恢復。」崇禎帝道：「大小臣工，昇平則謀晉官階，患難則各保性命，誰復有能勤王者？眼見江山是沒望了。只可憐太祖創業垂統二百餘年，至孤及身而墜先朝統緒，將何以見祖宗於泉下耶？」說罷大哭。

　　復轉入深宮，見了皇后及一子一女，不覺放聲長歎道：「願汝等生生世世勿生帝王家也。」各人聽罷，無不淚下。皇后道：「今寇勢若何？豈不是江山全沒望了？何不渡河南下，徵調各路勤王之師。」崇禎帝怒道：「朕惟不明，誤用無用之輩，以至於此，安復得有救國之人？古人說：國君死社稷，朕死乃本分也。汝輩勸朕南下，豈汝輩獨欲偷生耶？」正說話間，宮人報道：「闖逆已進攻內城了。」崇禎帝此時只與皇后及子女相對，左右並無大臣，但聞炮火之聲轟天震地，崇禎帝起向皇后道：「朕將死矣！天若不亡明祚，大江以南或有起義師以平寇亂者，亦當另立明君，實不忍偷生以屍大位。但朕躬既死，汝輩將若何？」皇后道：「陛下死忠，妾則死義，兒女等死孝，又復何辭？」崇禎帝道：「如此方不負朕，但朕不忍汝等死於他人之手，不知汝等之意若何？」皇后道：「悉聽陛下之命。」崇禎帝道：「如此則他日九泉之下，亦可以見祖宗也。」說罷，提出一刀。

　　時炮火之聲越近，宮人又報：「敵兵已直進內城了。」崇禎帝聽了，更不答話，先舉刀把皇后殺了。兒女在旁看了，皆不忍睹，只環而相哭。崇禎帝割下皇后首級，復將子女一刀一個，殺了個乾淨，拿著幾個首級，直奔後宮來。恰有一座煤山，樹木不高。崇禎帝看看，覺可以在此自縊。正解下羅帶，忽見太監王承恩走進來。崇禎帝聽了腳步之聲，回頭一看，即道：「汝來何意？」王承恩道：「臣聞陛下手刃娘娘及公主等，料知陛下守國君死社稷之義，今特來相送，並欲陪陛下於泉下。」崇禎帝道：「朕則分所當死，汝則何苦輕生？」王承恩道：「臣聞君辱則臣死，況陛下不止受辱乎！今臣趕來，不過欲陛下歸天之後，然後自盡耳。」崇禎帝道：「古來宦官都是禍國，汝獨能忠君，以視聞難先逃的大臣，誠愧煞矣。朕愧不能早加恩於汝。」

　　王承恩乃先挖了三穴。崇禎帝問其何意，王承恩道：「正中之穴所以掩陛下與娘娘。左右二穴將以埋太子與公主。臣將營一穴於其下，以從陛下於九泉。想若有宮人奔到此間，見了數穴，必能收拾陛下與臣等也。」崇禎帝聽了，只為歎息。王承恩道：「事急矣，早早請陛下歸天。若闖逆到來，恐有不便。」

　　崇禎帝便懸羅帶於樹間。王承恩先撿泥土與他踏起來，崇禎帝就將結扣在頸上，隨一腳將腳下的泥土踢開，自縊起來。不一時間，手足不能伸動，吐出舌頭來，已沒氣息，敢是死了。王承恩哭了一場，覺做天子的且如此結局，吾等何以生為？遂亦解羅帶以自盡。不覺又發出一種愚見，以為自己是個臣子，不好與崇禎帝同列，故只將崇禎帝屍身扯高，自己卻在崇禎帝腳下來自縊。不多時，已同歸一路去了。可憐當時京中，滿朝文武殉難死節竟無多人，或是屈身投降，或是聞風遠避，只有這一個太監王承恩，竟捐身殉國。雖然是一片愚忠，也算難得的了。

　　今且說李自成破了北京，只知道崇禎帝歿了，就闖入宮中，並不曾替崇禎帝發喪。但將宮中一切宮女，齊集點名。名是保全他的性命，實則凡有姿色的都留作自己妃嬪，晝夜淫樂，不理大事也。從各大臣下之請，改元大順，稱帝而治。以為自此身登九五，可以娛樂終身，故諸事統不理辦，凡大小臣工，又無等級制度，不是公侯，就是將相。李自成見宮中許多宮人，自己受用不盡，擇些顏色稍次的分派各臣工，稱是與臣同樂。故那時各臣工大半出於草寇，見李自成且自圖快活，自己更不必留心軍國大事，且又不懂得什麼政事，除了酒色兩字，更沒第二件事。直至各營將校軍兵，也上行下效，分頭搶掠婦女。那時京城殘破，干戈紛亂，凡貞節的婦人，十不得一，都任由李自成軍人搶奪以苟存性命。稍有抗阻，多被李軍一刀兩段，因此亦殺人無算。時有眾文武將官控告的，亦概不置理。弄得居民無可如何，不是失了資財，就是亡卻妻女，營中絕無一些紀律。李自成自進宮後，一連三日不曾出宮視朝，故士卒如何騷擾淫掠，一概不知，即知之亦不過問。計自破京城後，不曾出過一張告示，不曾降過一道諭旨，惟李自成心中只有一個吳三桂，只派人常打聽吳三桂動靜。

　　那時吳三桂自知道李自成進攻北京，本欲發兵入衛，因崇禎帝在時亦只賴吳三桂一軍，當都城方危，曾遣使寧遠，封吳三桂為平西伯，使移兵入關。

　　三桂以全家在京，且新受封典，即傳令起兵，向京進發。計當時三桂部下，約大兵五十萬人。唯行軍之際，仍存觀望，故日行不過數十里。及抵山海關，即下令紮營，只為部下諸將所催，仍勉強前進。歷四天，方抵豐潤。那時已得京城失陷之信，三桂即顧謂左右道：「賊軍乘勝，勢方浩大，恐難取勝。不如退兵，再商行止。」部將馮鵬諫道：「國家以全師授將軍，今未見敵形，先自退怯，恐人心瓦解矣。進而獲勝，固可復宗社；即不勝而死，尚足以對國民。遺臭流芳，在此一舉，願將軍思之。」吳三桂聽罷，躊躇不答。馮鵬退出後，語人道：「吳平西眼光不定，心尚徘徊，其主意如何尚不能知。今後國家絕望矣。」時吳三桂卒不從馮鵬之諫，下令退兵山海關。流星馬忽報道：「吳三桂全家被擒，崇禎帝已歿。」吳三桂大怒，乃復欲進兵。

　　時李自成實懼吳三桂一軍，恐他入京為患，乃挾三桂之父吳襄，使作書招降三桂。吳襄不敢卻，即為作書。李自成得書大喜，即令降將唐通賚白銀五萬、金二萬，犒賞三桂之師，並致吳襄書札。那時三桂將抵昌平，得報吳襄書到，即令唐通進帳。吳三桂就在營中拆閱其父來書，那書道：汝以君恩特簡，得專閫任，非真累戰功，歷深資也。今汝徒飾軍客，怯懦觀望。李兵長驅直入，既無批吭搗虛之謀，復乏形格勢禁之力，事機已失，天命難回。吾君已逝，爾父倖存。嗚呼！識時務者，亦可以知變計矣。及今早降，尚不失通侯之賞，猶全孝子之命。萬一徒恃憤驕，全無節制，主客之勢既殊，眾寡之形不敵，頓甲堅城，一朝殲盡，使爾父無辜並受屠戮，身名俱喪，臣子均虧，不大可痛哉？今幸新主休容，書到之日，即宜照行，毋再觀望。

　　吳三桂看罷，便欲歸降，不欲進兵。左右皆諫道：「闖賊無道，決不能久踞神京。將軍若倒戈降賊，將遺臭萬年，不可不慎也。以闖賊凶淫殘殺，人人怨望。將軍乘此時機，催兵入京，將百姓歡迎，望風從附，闖賊勢將瓦解。是天以此建功立名之機會予將軍也，請將軍思之。」三桂道：「非爾等所知也。李自成雖非吾主，然猶是中國人也。今明室既危，敵國窺伺，將來若為敵國所滅，恐雖欲為中國臣子而不可得矣。且吾全家在京，我若不降，將全家受害，故吾決意歸順，你等切勿多疑。」左右又道：「明室雖危，將軍責任重大。若稍可維持，當盡其力。以將軍豪氣蓋世，何以一旦聞風先餒乎？請將軍先斬賊使，以勵軍心，吾等皆願出生入死，以從大將軍之後，決不反悔。」吳三桂大怒道：「吾意已決，汝等何得多言！再言者斬！」三桂便不從左右之諫，厚待闖使唐通，告以願降之意，並為書致復其父吳襄。那書道：

　　兒自奉命督兵入衛，部署既定，方起程向都進發。途次適接父書，備聆嚴訓。以國破君亡之日，兒本當以死報國家，頂踵髮膚奚敢自惜？顧父以孝道相責，兒安敢不唯父命是從！兒指日斂兵歸順，謹先稟覆，以慰父心。

　　書發之後，三桂即令闖使唐通回京復報，旋下令回兵山海關。時部下忠義之士聽得吳平西降賊，多有痛哭流涕。及回至山海關，忽探子飛報道：「李自成發兵二十萬，扼守燕薊以拒吳軍。」三桂道：「彼之發兵，以吾未降也。吾今已降，彼兵自退去。」後又得飛報道：「賊逆入京已踞明宮，吳平西全家被擒，陳姬圓圓亦被掠去。」三桂聞報，時方提筆出示安慰部兵，不覺擲筆於地，大罵道：「賊逆奪我愛姬，吾誓不與你干休也。」登時揮淚向左右大哭，便欲提兵復行進京。正是：痛哭六軍皆縞素，衝冠一怒為紅顏。

　　不知後事如何，且聽下回分解。

第七回　爭圓圓吳三桂借兵　殺吳襄李自成抗敵
 
　　話說吳三桂聽得李自成把陳圓圓擄去，登時大怒，即北向罵道：「今番與闖誓不干休也。」立即傳令各營聚齊，要星夜入京，與李自成決個勝負。

　　即向左右道：「闖賊欺吾太甚。今正遇國破家亡，諸君奮力同心，俾本帥上報國仇，下雪家恨，與諸君共成大功。願請君毋懷退志。」左右皆道：「某等已早諫元帥矣。當京師告急之時，若能早發大兵，此時已碎闖逆之首未可知也。今則曠日持久，彼已乘此機會。但宗社既亡，君父被害，死生何敢愛惜？願竭力以受元帥驅策，願元帥勿疑。」吳三桂道：「吾亦悔初不用諸君之言，但聞闖賊自盤踞神京，君臣上下只晝夜宣淫，不理政事。即一切軍事，亦毫無佈置。某以全師入京，加以全軍義憤，破李逆必矣。故今日勳兵，猶未晚也。」說罷，便欲鼓勵軍心，即設備香案，望北遙祭崇禎帝，並祭過帥字大旗，即令起行。

　　忽探子飛報道：「建州衛九王爺，以大兵二十萬屯於遼河之東。因他聽得中國內變，京城失守，故擁兵觀變，以窺動靜，未知他用意如何。若我起兵以後，自寧遠以至山海關邊地空虛，若彼大兵乘間而入，勢將奈何？元帥不可不審也。」吳三桂聞報，大驚道：「吾自鎮守東陲以來，素知建州兵馬精騎善射，實為勁敵。若我起行之後，彼乘虛而至，恐闖賊未破而已腹背受敵矣，似此如之奈何？」正在驚疑之間，忽報洪承疇、祖大壽繼人送書來到。

　　原來前者洪承疇任薊遼總督，以祖大壽鎮守山海關。及建州兵至，洪承疇督軍迎敵，大戰於松山，為建州兵所敗，已屈膝投降。復以書召祖大壽，大壽亦投建州而去。建州主皆重用之，任為將相。素知吳三桂悍勇絕倫，且擁重兵，久欲招降，至是知北京失守，崇禎已歿，李賊入踞，明社既虛，吳三桂正在徘徊觀望之際，故使洪承疇、祖大壽以書招致三桂。那時三桂正恨自成奪去美姬圓圓，欲與決戰，忽聽得洪、祖二人有書到來，便令將帶書人引入。就在帳中先開看洪承疇一書，只見書中寫道：長白大帥麾下：自別後天隔一方，無由拜晤。回念前情，惆悵奚似。比想華轂朱輪，擁旄萬里，樹東陲之屏障，作中土之藩籬。勳望日隆，聲威漸遠，故人無恙，致可慰也。余昔受命師視薊遼，與足下同事一方。大小數十戰，皆奮力前驅，冀增耀旗，常保全宗社，此足下所知也。無何天不佑漢，松山一戰，師徒撓敗，只騎無歸。自知靦面還朝必無生理，每欲殉國。而自念非戰之罪，死亦無名，故隱忍至此。且識時務者，方為俊傑也。抑吾聞之，士為知己者用，竊以新主優禮降將， 不予猜疑，既委以太權，復縻以好爵。得君如此，何忍卻之？況如僕駑下猶優待如是，況足下武勇殊常，英名蓋世，久為吾主所傾慕者！吾知朝詣廷闕，暮晉藩封，必不致負足下也明矣。方今明社既墟，逆氛方熾，足下父母為俘，姬妾不全，既不能從故主就義泉台，又不可與闖逆共戴天地，足下將不可以為人矣。且逆闖以大兵阻於前，吾主以大兵持於後，足下徘徊歧路，稍一差池，即身敗名裂，不可不審也。伏願上鑒天時，下觀人事，歸命我朝，當不失藩封之位。既不負生平之所學，又可以報君父之仇。取名雪恨在此一舉，唯足下圖之。

　　吳三桂看罷，心中已為洪承疇所動。復取看祖大壽一書，詞意亦是一樣的。原來祖大壽是吳三桂的母舅，一來自念提兵入京與李自成決戰勝負未知；二來若降建州是一舉手間，又可以保全身命，博取藩封；三來有自己母舅在內周旋，即往投降亦料無它故；便立定了主意。先厚待帶書之人，遣發回去，隨復知洪承疇及祖大壽，請彼此面商，然後決定。洪承疇得了吳三桂之書，即與建州九王爺酌議。

　　你道那九王爺是誰？就是建州太祖第九皇子，喚做多爾袞的。他為人聰明勇敢，向來敬禮洪承疇，又傾慕吳三桂。自松山一捷得洪承疇投降，至是便令洪承疇招羅吳三桂，皆出他的主意。及看了吳三桂的書，向洪承疇道：「孤提兵二十萬以窺明疆，所可與孤強抗的，只吳三桂一人耳。今李闖已破北京，三桂進退無路，亦不能為我敵矣。唯孤最愛將才，若吳三桂肯來歸降，實所深願。足下可即與三桂相會，任三桂有何要求，皆可應允，孤斷不吝惜也。」洪承疇道：「如此足見殿下愛才之心。某此行決不辱命。」遂復書吳三桂，擇地相見。屆期與祖大壽同往，吳三桂亦屆期潛至。那時三桂又恐為左右梗阻，只說道：「李闖既破北京，人馬既眾，恐未易取勝。且建州又有大兵從後窺伺，腹背受敵，實非良策。今幸吾舅祖大壽在內主持，某當藉此機會，一面與建州聯盟，效申包胥在秦庭痛哭借兵之事，即借建州兵力以征滅自成，一舉而復宗社，一雪君仇，有何不可？」時左右聽得，皆未知吳三桂之用心，以為此策若行，實是一舉兩得，故無不贊成。吳三桂不勝之喜，即依期前往，與洪承疇、祖大壽相見。先自寒暄一會，各道契闊之情，又與祖大壽各訴說家事一番。洪承疇即伸前議，力勸三桂歸降。三桂此時心上仍有觀望，心中忖道：「若能借建州兵力掃滅自成，然後返戈東拒建州人馬，自是不世之功，可以流芳千古。若所謀不遂，又不如歸降建州，以保官階性命，較為得計。」故向洪承疇說道：「足下之言甚善，弟無不願從。他日得晉爵開藩，皆足下之賜也。但故國已亡，吾君已歿，為臣下者方痛悼不休，何忍遽捨宗邦，任國民塗炭於逆闖之手？望足下善言於九王爺，假弟大兵先行報宗社之仇，自當委命九王，以供驅策，決不負足下裁成之法也。」洪承疇道：「如此足見足下忠義之心。即弟回念故君，亦為感歎。願為介紹於九王之前，請足下與九王面商，弟亦從旁力助，未知尊意若何？」吳三桂至此尋思道：「若面謁九王，必諸多要挾，自己若不往見，又恐起他疑計。不如先見九王，看他來意如何，再行打算。」因此便即應允，並道：「弟亦欲一見九王顏色，足下既允介紹，自是好事。但今李自成方遣兵東下，國民有倒懸之急，事不宜遲，就請足下速發。」洪承疇道一聲是，即與祖大壽同引吳三桂起行。

　　到了九王營中，通了名後，九王多爾袞即傳出一個請字，大開營門接見。

　　吳三桂先向九王拱揖，九王亦還禮不迭，隨讓各人列位而坐。九王先說道：「孤聞將軍之名久矣，只以各事一方，未便拜謁。今日光臨，不勝欣幸。」

　　吳三桂道：「辱蒙王爺過獎，慚愧不堪。今國家多故，闖賊破毀京城，盤踞宮闕，故君被害，全家為擄。吳某上不能復國仇，下不能抒家難，實無面偷生人世。竊維故國與貴國向屬毗鄰，自息戰以來已共敦和好，觀於敝國變難，應是休戚相關。今願貴國仗義借兵，俾掃除逆賊。事成之後，當委命王爺，執鞭左右。不知王爺能俯允否？」九王道：「明國本與吾為世仇，但重以足下之情，本無不可。只我國為爾興師，縻資財，耗民命，不知事成之後如何酬報？」吳三桂道：「若蒙社稷之靈，得假貴國大兵復存宗社，願割薊、遼二州為貴國壽。」九王道：「足下言雖如此，但貴國恐無信義。設事後為之反悔，又將奈何？」吳三桂道：「宗社既亡，人民方塗炭於闖逆。得貴國之力，得掃逆氛，復存宗社，敝國人感貴國多矣，安有反悔之理？王爺盡可放心。倘不得已，願歃血為誓。」九王已窺悉其意，便從之，即彼此歃血。洪承疇、祖大壽亦一併書名。吳三桂道：「今盟誓已妥，願王爺即假大兵，俾早除國賊。」九王故說道：「現軍中部署仍未大定，一二日後即可發矣。足下請先回營準備，到時會兵可也。」吳三桂此時仍以為建州九王只是藉以大兵，不料自行統兵入關之事，便即辭去九王及洪承疇、祖大壽，先已回營。

　　與左右訴說前事一遍，以為此舉可免建州人馬窺伺，又可以立除李闖，實一舉兩得。左右道：「若割薊、遼二州，是北京如唇亡齒寒矣。」吳三桂道：「目前不如此不能得他允肯，惟有事後始圖設法耳。」左右皆不敢復言，吳三桂便打點軍士，準備會兵於京。一面佈告檄文道：闖賊李自成以么魔小丑，蕩穢神京。日色華光，豺狼突於城闕；妖氛吐焰，犬豕據於朝廷。逼帝后於泉台，屠庶民於溝瀆。絕無威德，只事淫威，本夜郎自大之心，竊天子至尊之位。又復窮極兇惡，晝亦宣淫，逞盡貪殘，日唯搶掠。二祖列宗之怨恫，天壽淒風；縉紳勳戚之誅鋤，鬼門泣日。遂使神州赤縣盡成暗地昏天。本帥出鎮外藩，關懷中國，憤狼裊之殘虐，悼象魏之凌夷，爰起義師，俾除大逆。率如火如荼之盛，辟易千人；奪可擒可縱之威，縱橫萬里。凡吾官吏，爰及軍民，當知國家厚澤深仁，自應報本；親睹闖賊窮淫極惡，共起誅奸。齊揮逐日之戈，即奏回天之效。方今周命未改，漢德可思，誠志所孚，順能克逆。義聲所播，一以當千。試看禹甸之歸心，仍是朱家之正統。

　　這檄文一出，傳播遠近，李自成見之大懼，自行率兵十萬，離京東行，以御三桂。並挾崇禎帝未殺之一子，及兩王吳襄等自隨，滿意倘不能取勝，即為挾吳三桂的地步。又遣大將牛金星、劉宗敏為前鋒，先到永平駐紮。吳三桂探得，謂左右道：「我檄文一出，自成即率兵東行，其心誠懼我也。我若能破之，可不待九王來兵矣。」便即傳令進戰，直抵永平地方。

　　惟李自成一軍向不事兵法，惟逢城則攻，遇兵則戰。獨聞吳三桂之名，慮自己不能抵敵，乃令牛金星、劉宗敏先出，吳三桂即與接戰。計大小十三戰，各無勝負。因吳三桂雖勇，奈李自成兵多，每次都是混戰，故仍不大得手。那日又復進戰，吳三桂正在酣戰之間，李自成卻自統本部大兵，繞道進圍三桂大營。三桂聽得，大驚，懼為自成所乘，乃傳令暫退。李自成謂諸將道：「三桂，虎也。趁其稍怯，宜竭力逼之，勿令他再能佈置。若破了吳三桂，余皆不足慮。」諸將聞令，無不乘勝齊進，先拔了吳三桂大營。三桂退至山海關，李自成復揮軍圍山海關。即另遣一軍從關西而出，由一片石出口馳東，並突外城，以逼關內。三桂被圍，直不能進戰。

　　時建州九王多爾袞，聽得吳三桂被圍已急，默念：此時進兵，正合時勢，遂親率大兵，望山海關而來。復分兵二萬人，由西水關而入。那時三桂日盼建州人馬到，各部將皆向三桂道：「當自成初攻京城，若我等即馳兵入衛，斷不至此。今闖逆已得北京，人心瓦解，彼又以數十萬而來，實不易敵。今坐困此城，是絕地也。」吳三桂道：「往事吾亦悔之矣。但今只望九王兵到，猶可反敗為勝，諸將不必驚心。吾料九王必不欺吾也。」正說話間，人報：「建州九王已率兵西來。惟行程甚綏，倘不能濟急，如之奈何？」吳三桂道：「城中兵力未損，糧亦可支，猶可待其至也。那時裡應外合，必敗闖逆無疑。吾當乘勝迫之，撲殺此獠，以雪吾心中之恨。」說了，諸將皆無話說。但三桂雖如此說，心中也疑九王不為自己盡力。自念：當九王兵到時，當有以堅其信心，方可恰當。九王兵到，吳三桂即薙發。時左右皆不知，及見他迎接九王扮這個裝束，無不驚駭。三桂復向九王道：「闖賊以數十萬大兵，並親自統率，逼臣於山海關。今幸殿下大兵到來，得抒危難。三桂已感九王大恩，將粉身圖報。」九王道：「孤今日方知汝誠心也。但足下一人歸順，而足下部下將士還多，倘不服令，又將奈何？」吳三桂道：「臣久鎮寧遠，頗得人心。軍士之服從與否，盡在臣耳。今臣回去，當下令概行薙發，殿下不必多疑。」九王道：「如此甚好。孤必為汝掃除闖逆，以報大仇。」吳三桂拱手稱謝，即辭回關內。下令一概薙發，如有不從者，即以軍法從事。此令一下，左右亦有進諫道：「元帥初時只言向建州借兵，非臣服建州也。今如此，是背朝廷矣。苟不能恢復明祚，又何仇於李闖一人？願元帥思之。」吳三桂聽罷語塞，不能答。半晌方道：「吾此舉亦行權耳。非如此不足以堅九王信用也。」左右聽罷，當時亦不疑遽有異心，故不復言。於是部下三軍，一概薙發，三軍無有不從命者。又以戰期既迫，或有薙發不及的，都以白布束頭為志。吳三桂即以三軍薙發，報知九王，並約會進戰。九王即令三桂為先鋒，自為後隊，並作游擊之師，剋期進戰。九王復令英、豫兩王，領兵繞出吳軍左右，以襲擊自成。分佈既定，三桂先出。

　　時三桂以既有建州大兵，心膽大壯，率全軍齊進，與李自成大將劉宗敏先遇。時建州兵復以弓矢助吳軍，故吳軍出敵時，萬弩齊發，李自成軍不能抵禦。劉宗敏先已中箭，落馬而死。吳三桂即乘勢麾軍直進，李自成即全軍潰退。望見吳軍皆已薙發，皆驚道：「此建州兵也。」一時遑迫無措，隨又值建州英、豫兩王領軍分左右夾擊，李自成益不能支，即行齊遁。吳三桂不捨，率軍奮勇趕來。吳三桂並下令道：「闖逆既敗，宜迫蹙之，勿令復養軍氣。報國仇，殺逆賊，在此一舉矣。」當時人心思明，故聞令無不奮勇，直追至永平。李自成欲閉關自歇，吳三桂軍已隨後至矣。李自成直不能駐紮，復棄城而遁。吳三桂換後軍為前軍，併力追趕。李自成使人持書報吳三桂，書道：

　　將軍借外兵以殘我，非計之得也。朕即潰敗，將軍豈便能復明統耶？今故主二王與君父俱在吾軍，若稍有差池，即玉石俱焚。君父為我戮，將軍於明為不忠，於家為不孝，願將軍思之。

　　吳三桂看罷，擲書於地，喝斬來使。時左右皆以二王被李闖挾在軍中，不免投鼠忌器，欲設法脫出二王，奉之為主。吳三桂道：「故主且被害矣，何有於二王？吾盡忠不能盡孝，即吾父一命，亦聽天數耳。」說罷，復領軍追。正是人不離甲，馬不離鞍，晝夜不停，直追至京兆。李自成已閉關自守，吳三桂復下令，將軍馬分四面圍定，並會同建州人馬，分頭攻擊。

　　時李自成只帶驍兵三百名，先奔回京師，余外大兵統令在城外駐紮，分為十二寨，環兵守之，以拒三桂。三桂乘勝攻之，連拔八寨，斬首級二萬有餘。自成恐吳三桂乘勢入京，故城外兵敗，仍不敢開門納入。因此，城外敗兵除死亡外，互相逃竄。李自成急使降將唐通出迎三桂，兼撫敗兵。唐通即領命出馬，與三桂對陣。三桂罵唐通為無恥降賊，唐通道：「汝以吾為屈身降賊，汝自問何如？恐吾猶勝於引外人入國也。汝不自羞，還敢在陣搖唇布舌耶？」吳三桂聽得，大怒，即令部將馬有威出戰。唐通即與迎敵。無奈三軍敗後，互相驚潰，唐通故不能抵禦，仍復大敗。三桂復追之，又斬首數千。

　　李自成大懼，乃遣使求和，願共為中國之主，分地而治。三桂謂來使道：「今非議和時也。汝還我太子、二王，方可開議。」使者還報李自成，自成集聚諸臣計議。李過道：「我之拘獲二王，只欲以要挾三桂。今若釋去二王，三桂更無顧忌，而議和絕望矣。」李自成道：「此言亦是。但不先還他二王，三桂必不開議，又將奈何？」牛金星道：「二王狀貌非吳三桂所素識，不如擇一相貌相似者，飾以冠服，偽為二王以還之，與之相議。事成則以真二王相還，不成則二王尚在，亦無所損。」李自成以為妙計，乃從牛金星之議。

　　一面以兩卒扮作二王，酬以金帛，使勿洩漏；又一面使人面復三桂，願還二王議和。三桂聽得與左右計議。卻先令守備張成、指揮使范玉各率兵卒，用李闖旗號，分東西埋伏，候太子二王出時，即疾擊闖營。復令部將馬有威、耿士良，率大兵相應，以奪太子。分佈既定，專候李自成中計。

　　不多時，李自成即遣人護送太子、二王出陣。吳三桂即發號令，伏兵齊出，先奪了二王，然後揮軍襲殺。李自成復大敗，退入京中。及三桂回營見二王是假的，一發大怒，計議攻城。時李軍在城內的本尚有數十萬人馬，惟李自成知城外各營不能抵敵，只留兵在城裡護守，以防吳三桂攻入，都不令出戰，故城外敗兵，復紛紛逃竄。吳三桂下令，降者免死，於是李自成敗兵大半投降，余外亦皆散去。李軍中獨有一卒，殺了幾個降兵，然後自刎。臨自刎時卻道：「吾寧死，不降外人也。」余外，非死傷即或降或逃，故城外李軍已沒有留存。吳三桂即直抵城下，督兵攻城。李自成令諸將分頭抵禦。

　　惟大敗之後，人心驚惶，各有潰退之志。李自成恐人心已散，不免開城投降，即與諸將計議，欲挾吳三桂退兵。便令人取三桂之父吳襄進來，扶置城上，謂三桂道：「將軍何故逼人太甚？今將軍之父猶在吾軍，何獨不愛惜耶？」

　　將軍如肯退兵，當以汝父相還。倘若不然，即殺汝父以洩憤矣。」三桂道：「昔西楚項王欲殺劉太公，劉邦猶言分我一杯羹，吾安可以私情而誤公事？」

　　隨又向吳襄道：「兒自出鎮寧遠，久缺奉侍，不圖父親為逆賊所擄，兒傷感極矣。但大丈夫以國忘家，兒何敢以私廢公？吾父即使為賊所害，亦是為國而死，不足介也。願吾父自重，恕兒不幸。兒以甲冑在身，不能成禮，此後死生亦何必愛惜？願吾父毋以不肖為念。」說罷，更不回顧，只傳令攻城。

　　李自成此時欲殺吳襄，惟大敗之後，只恐觸三桂之怒；欲不殺，又不甘心。

　　只有挾令吳襄，揚聲罪責三桂。吳襄不得已，乃大呼三桂，責道：「吾兒自問果能輔明主以恢復宗社耶，當好自為之。如其不能，彼李氏新主亦中國人也。兒既不審，復逼人太甚，何獨不為父留餘地耶？」說罷，揮淚不止。奈吳襄雖如此說，惟吳三桂已置諸不聞，攻城愈急。李自成無奈，復置回吳襄於城內。再致書三桂，願以真二王及吳襄送還，請即退兵。三桂得書，見是李自成發來者，並不拆閱，即喝斬來使。左右諫道：「不如留來書以挾之，陽言與和，先以來使為質。待他送還二王與尊父，然後攻城不遲。」三桂怒道：「前次已為他所騙，假送二王以售其奸，逆賊有何信義？若再受其欺，將反為天下笑矣。」即親自斬了來使，扯毀其書，喝令攻城。李自成至此益惶急無措，即欲殺吳襄以洩憤矣。諸將皆不能諫，李自成道：「彼原愛圓圓，彼以為我不敢殺他家屬耳。朕今先殺吳襄以示威，然後挾圓圓為議和之地，有何不可？」便傳令押吳襄至城樓上斬決。正是：枉提勁旅來誅賊，偏愛佳人故棄親。
　　要知後事如何，且聽下回分解。
 
第八回　棄圓姬闖王奔西陝　賜誥命三桂卻南朝
 
　　話說李自成挾吳三桂之父吳襄置諸城上，示以將殺之意，吳三桂仍不肯退兵，李自成便殺了吳襄。復把三桂家屬三十餘名，統殺之於城上，把各人首級一顆顆擲下來。三桂大怒，一面令兵士執各首級，呈驗那一個首級為父母，那一個首級為昆弟，及那一個是使役之人，統通認得，單不見陳圓圓。

　　三桂忖道：「難道逆賊先踞了那陳美人自行受用去了？」心中一發憤急，但不可明言，只稱君父為戮，家口被戕，與闖逆誓不干休，即督令軍士併力攻城。時李自成在京中已不敢復出，自思殺盡三桂的家屬只觸三桂之怒，尚有圓圓一人仍未還他，即欲送還三桂，意又不捨，卻與諸臣商議解圍之法。將士谷大成道：「若於吳軍未戰之前把三桂家屬及圓圓送還與他，猶可望他退兵。今已殺其家口三十餘人，即使三桂戀愛圓圓，亦不好啟口。以君父被害，家屬盡屠，三桂斷不能因得圓圓即行罷兵，殆懼為三軍所笑也。今若到此時始送還圓圓，是三桂更無系念，攻城急矣。不如仍留圓圓，以備緩急。」李軍師道：「大王既殺其家屬，何惜於圓圓一人？若殺其父母而留其美妾，人將謂大王為愛佳人，致亡國計矣。不如一併殺之，鼓勵士卒，以求一戰。戰如不勝，即棄京而走，亦可以明大王之心也。」李闖聽罷，不從其言，只從谷大成之議，且留圓圓以備緩急。

　　正說話間，人報外城已被吳三桂攻破矣。李自成大驚，倉惶無以為計，便向諸臣道：「吳三桂乃悍將也，既破外城，何以御之？」谷大成道：「臣願與吳三桂決一死戰。」李自成大喜，便令谷大成領兵出城應敵。吳三桂即出接戰。谷大成一見三桂，即揚聲罵道：「汝亦中國人，何以倚仗外人？吾今與汝決一死戰。如恃外國兵力者，非好漢也。」吳三桂不能答，更不答話，即揮軍而進。那時號令一出，萬弩齊發，谷大成亦率諸將併力迎敵。自辰至酉，互有損傷，未分勝負。忽然東風大起，黃沙飛揚，遮蔽天日。谷大成軍中旗倒馬蹶，自知不能抵禦，正要下退兵之令。時李自成方在城樓上擊鼓助威，吳三桂發矢射之，恰中李自成左肋，鼓聲頓止。又遇沙塵飛捲，李軍一齊潰散。谷大成即退回城中，吳三桂乘勢掩入外城。恰建州九王大兵亦到，知吳三桂已攻破外城，迭有大功，即獎三桂道：「京城已危，將軍一鼓可下。他日論功賞爵，不在孤下也。」三桂向九王拜謝，復行攻城。

　　時李自成敗還宮中，度京中不能固守，即謂諸將道：「只吳三桂一軍朕亦不能取勝，復益以建州兵力，抵禦益難矣。今三軍潰散，人心震驚，北京必不能守。不如退回秦隴，再復元氣，方可戰也。」時諸將聞言，皆無戰心，全以李自成之說為然。李自成便打點西走。先將大明宮殿縱火燒燬，復攜寶貴細軟之物並帶了陳圓圓，殺出西定門而逃。以牛金星當先，谷大成斷後，並眾文武陸續逃出。

　　吳三桂正在外城攻打，忽見李軍城上旗幟依然，已無人抵禦，已疑李自成遁去。隨望見其火煙大起，即喜道：「逆闖固逃矣。即盡力攻之，應手而陷。」吳三桂便欲率兵入城。建州九王即向三桂阻止，並道：「闖逆此行，必西走長安。將軍以百戰之勞攻陷京城，若使闖逆復養元氣，是余患未息，前功盡廢矣。請將軍暫勿卸甲，率兵鼓行而西。乘闖逆窮蹙之際，一鼓可擒矣。將軍自誅闖逆，方為報君父之仇。然後料理君國之事，未為晚也。」三桂聽罷，不敢違抗，便統軍望西趕來。

　　且說李自成自逃出北京，仍恐吳三桂追及，故晝夜不停。惟吳三桂一來欲手刃李闖，二來欲滅除李闖之後，趕回北京，三來乘戰勝銳氣，軍心奮勇，已如星馳電閃一般。看看到了山西界，將已趕上。李自成得後隊報告，知吳三桂已隨後趕到，便欲捨家眷輜重而行。惟對著陳圓圓，意自不捨，卻謂圓圓道：「朕之留卿，蓋欲三桂一念前情，為卿計，或願得卿而退兵也。今彼不顧玉石俱焚，苦來逼朕，朕設若又敗，是與卿同死於此地也。」陳圓圓道：「三桂勇而無謀，大王實不善處之。彼此來實為妾耳，他如得妾，將必退兵。然彼性情暴戾，妾亦不願與三桂再相見也。」李自成道：「然則卿意若何？」

　　陳圓圓道：「妾自不願見三桂。然大王苟有委任，亦不敢辭。以妾雖厭彼，彼未嘗厭妾也。妾於三桂，向皆言聽計從。大王有用妾之處，不妨直說。」

　　李自成道：「朕將縱卿回見三桂，卿意以為然否？」圓圓道：「若無事可任，妾亦不願再回。且由大王縱還，三桂將疑妾失身於大王矣。」李自成道：「然則卿意奈何？倘卿能退三桂大兵，朕他日事成，當立卿為後。」陳圓圓又道：「妾蒙大王不殺之恩，本甚感激，妾安敢望為後？但得為大王退兵，自願削髮為尼，不願再履塵世。惟大王若縱妾回去，是徒惹三桂疑心。不如棄妾於此，待妾自見三桂。妾自有說，可為大王退兵。」李自成聽罷，大喜道：「卿玉肌花貌，若削髮為尼，實在可惜。待汝見三桂後，朕若事成，當即迎卿，卿不必慮也。」

　　正說之間，忽報吳軍將到。李自成意尚留戀，圓圓又假作依依不捨，隨道：「大王為大事計，不必如此。」李自成道：「朕棄卿於此，恐卿無以自全也。」圓圓道：「但得大王部下不加殺戮，妾自有全身之道。」自成乃以令箭給圓圓道：「持此可以無害矣。卿自珍重，會當相見。」說罷策馬便逃，仍回顧數四。圓圓假為回盼，即行出營，先投一民家。時百姓正奔逃兵燹，見一嬌嬈女子，何敢收留？圓圓道：「若能留我，只須攪擾一二天，當能保全你們，且能為你們圖富貴也。」原來那民家亦姓陳，名六安，聞圓圓之言來得奇異，便問圓圓來歷。圓圓直道姓名，自言為三桂愛姬：「因逃難至此，不日吳三桂將軍兵到，妾當見吳將軍矣。」陳六安信以為然，留在家中，圓圓即與陳六安認為兄妹。當李自成軍過時，掛那李自成的令箭於大門之外，幸能無事。及李軍過盡，即毀去此令箭。候吳三桂軍到，即對六安道：「今者吳將軍至矣。若兄能為妾言於吳將軍，必有以相報也。」陳六安領諾。圓圓便作書道：

　　妾自與將軍別後，留滯京華，非妾所願。然以家庭之訓誡，國家之功令，固無如何也。日企尊顏，如旱望歲。突以闖賊犯順，擾亂京師，妾已隸於將軍府中，遂蒙險難。以國破君亡之際，即以身殉夫亦何惜？顧以未見將軍，心跡莫明，何敢遽死？故闖賊屢圖相犯，亦只計拒。幸闖賊猶畏將軍，是以區區之身未致遽落於賊人之手耳。及闖賊舉兵東行，妾乃得盜令箭，開關逃至山西。自妾離京，君家父母昆弟音耗如何，已概不聞悉，回首北望，能不悵然？今妾猶在兄家，日盼將軍消息。近聞將軍還兵入京，闖賊西遁，而將軍麾旌已至，謹函述別後情況。將軍若念前情，當有以處妾也。書不盡言，死待來命。

　　陳六安領了書函，直投吳軍。時軍中已有書致主帥的，誰敢抗阻？即代呈至三桂跟前。三桂看罷道：「原來圓圓不負我也。」俗語說，人情溺愛，雖明亦愚。那圓圓明明是隨李自成到山西的，又明明知吳襄被殺的，卻飾情寄語，就瞞過吳三桂。那三桂正在眷戀圓圓之時，就沒有不信的。故看書後，即令左右帶陳六安進帳。三桂問他是何人，陳六安也直認是圓圓之兄。三桂大喜，立即令人隨六安回去，迎圓圓至帳中。先以金帛酬贈陳六安，並謂之道：「待本帥功成後，當援汝為官。」陳六安拜謝而去。三桂見了圓圓，即道：「某不喜破了李自成，喜得復見卿面也。自卿離京後，闖逆已殺我全家，卿能瓦全，亦云幸矣。」圓圓聽罷，佯為揮淚不已。圓圓道：「妾自被難，久欲捐軀。不過以欲見將軍，故隱忍至於今日。今幸見一面，妾心跡已明。妾前以將軍尚在，既不肯殉家，又不敢殉國。請今日死於將軍之前，以明妾志。」說罷，拔出小刀，佯欲自刎。吳三桂急奪去圓圓之刀，不顧左右在旁，即擁至懷中，責道：「吾未嘗責卿，卿何苦捐生？自吾出鎮寧遠以來，心中未嘗忘卿。自念起兵來遲，累卿經許多苦難，心誠不忍。唯幸卿不致落敵人之手，再得相會。此後方期地久天長，卿何忍一旦捨我而去？」圓圓聽罷，大為哭泣。三桂又道：「某提兵入陝，務割逆闖之首級，以洩吾憤。卿不必過慮，吾今與卿同行矣。」圓圓道：「將軍前程萬里，為國家大事，妾何敢多言？但有不能不問及將軍者。聞將軍借得建州大兵，同來破賊，現今建州人馬究在何處？」吳三桂道：「建州人馬已入北京，吾奉九王之命，追趕李闖至此。」圓圓道：「九王何以不督兵同來，必令將軍離京西行，究屬何故？」

　　吳三桂道：「京中原要守衛，故令吾領兵獨行耳！」圓圓道：「聞將軍只向建州借兵，何必拱聽九王號令？今見將軍薙發易服，妾心已疑。又諸事唯聽九王號令，恐北京非復明有矣。」三桂道：「某非薙發易服，不足以堅九王之信也。」圓圓道：「將軍提兵西行，而九王入京，其實可慮。試問將軍：索李逆先還二王、太子，將置二王於何地？」三桂道：「恐九王必不欺我也。」

　　圓圓道：「將軍差矣。昔楚漢共爭秦鹿，皆唯力是視，唯計是行，豈能顧及信義？恐將軍統兵西行，而九王已定鼎於燕京矣。」吳三桂至此躊躇不答。

　　圓圓又道：「若不幸為妾所料，是將軍雖破李闖，而負罪多矣。今乘逆闖窮蹙之際，實無勞將軍虎威。方今為大局計，將軍宜速還北京，以視九王動靜。或者九王以將軍兵威尚盛，將有戒心，不然是中國已絕望矣。」吳三桂聽罷，明知九王已入京定鼎，自己實不敢抗他。但聽得陳圓圓之言，實有道理，自覺無詞可辯，便聽圓圓之計，傳令回軍。

　　將近到了河間，已聽得消息，知道九王多爾袞已定鼎燕京，自為攝政王，並候建州主到來即位。所降將範文程、洪承疇皆為相輔，惟運權仍在親王。

　　凡目前北京官僚，間有閉戶不出者，余外皆已投降。或有遲疑未出者，九王皆令洪、范二人前往勸導，亦相將出仕。獨有一守城尉謂左右道：「吾守此數十年，不曾見這等冠服。今日是我死期也。」乃墜城而死。其餘京中居民，又鑒於李自成入京時慘戮殘殺及姦淫擄掠，皆如談虎色變，紛懸順民旗幟。

　　又遇自成去後一無守禦，故九王不失一兵，不耗一矢，已拔了京城。那吳三桂聽了這點消息，進又不敢，退又不忍，彷徨無措。軍中將校紛紛進帳請示行止，吳三桂道：「九王性最多疑，稍有形跡，我將不免。本帥今日，於國家大事惟有不復過問而已。」左右道：「將軍焉能脫身事外？因將軍實引建州人馬進來，將軍能進之而不能退之，將無以見大明列祖列宗於地下，亦無以對天下人民也。將軍若惟事隱忍，如後世公論何？」吳三桂道：「某非不明，只恐勢力不敵耳。某若與建州開仗，李自成將回兵以躡吾後矣。」左右道：「除北京以外，各路行省尚為明土，未必便無根據。明朝養士二百餘年，豈無忠義之士？將軍一舉，天下將雲集而響應矣，不足慮也。」

　　吳三桂道：「汝言亦是，容某思之。」說罷，即命左右退出。時九王在京，已聽得吳三桂回兵，深慮三桂有變，則大河南北各省必紛紛起義師以助之，須先要安慰三桂為是，便賜封三桂為平西王，並遣洪承疇持誥命冠服及金帛等，犒賞三桂。

　　時有蘇州一位名士，叫做王仁龍，已知道吳三桂借兵破李闖及多爾袞定鼎燕京的事，就知明室宗社已不能恢復，終日只是慟哭。及聽得洪承疇奉命往犒吳軍，心中忖道：「看看北京大局，除了吳三桂一人反正，再沒指望了。三桂是個武夫，卻不懂得大義。若惟利是圖，必入承疇圈套，這樣如何是好？」

　　猛想起洪承疇督師遼陽，曾與建州開仗，當時京中訛傳，遼陽明兵大敗，洪承疇已經死難，崇禎帝不勝悼惜，就自製了一篇御文，祭唁洪承疇。後來聽得洪承疇已投降建州，已悔之不及。那時王仁龍愛崇禎帝那篇御文十分哀艷，也記得爛熟，自忖自己於洪承疇本有個父執之誼，正想乘機辱他一場，望他猛省。就攜了那篇御文，直候洪承疇過時，以父執之禮求見。洪承疇那時自忖名節有虧，故凡是學士文人，無不虛衷交結，冀免他們譏評自己。況那王仁龍，又是有父誼的，自無不接見。那王仁龍見時，行過禮後，即問道：「大人此行，將欲何往？」洪承疇答道：「往犒吳軍耳。」王仁龍道：「此乃九爺防吳軍反動，故先籠絡之，好安坐北京大位耳。」洪承疇默然不答。王仁龍又道：「國家大事非我書生聽宜預聞，今姑且談別事。晚生近來得有一篇得意文字，願呈諸大人之前，一評其優劣。」洪承疇道：「老夫已不涉文字多時了，亦不暇多看。」王仁龍道：「如大人不願看時，待晚生為大人誦之。」

　　洪承疇應諾。王仁龍便把那篇御文高聲朗誦，洪承疇一面聽，一面汗如雨下，愕然不能答。王仁龍惟置諸不見，依然把那篇御文高聲朗誦。讀罷，大呼道：「己已失節，何復累人？願三桂勿忘明社也。」說罷，大哭而去。洪承疇此時，進又不忍，退又不得，不覺良心發現，哭了一場，彷徨無計。

　　時九王打聽得洪承疇逗留不進，即加派了一人趕來，會同洪承疇往犒吳軍。至是，洪承疇乃不敢不行。時吳三桂亦聽得九王有賜封自己及犒賞三軍之事，仍徘徊不能自主。又聽得江南地方有史可法一班人，已擇立福王承繼明統，那時正不知何所適從。忽報洪承疇已奉九王之命來見，吳三桂當時接入。洪承疇先達九王之命，並遞出誥命冠帶及金銀寶帛等件，三桂一一拜受。

　　洪承疇時已默無一言，卻有隨員孟拱文向三桂說道：「聞將軍追逼李闖，中道折回，得毋欲以兵力與九王共北京乎？果爾，則將軍太愚也。將軍部中尚多建州人馬，恐將軍甫行反戈，而部兵已變矣。無論京中九王兵力未得為弱，且關外接應既易，將軍又何從敵之？今福王雖嗣位南京，不過棲息一時，料難為力。蓋大勢既去，恢復自難。將軍即欲為盡力，位不過封侯，馬不過一匹，豈能南面稱王哉？新朝恩禮優厚，將軍又為開國元勳，北京甫定，即晉爵封王，如此機會，願將軍幸勿錯過。」吳三桂聽罷，一來貪愛此王號，二來又是懼九王，三來又恐與建州相抗，將來成敗不知怎樣，便再拜將冠服收納。洪承疇始終無一言。

　　三桂隨宴承疇於私寓，謂承疇道：「某當初與九王定約，只言攻破李闖恢復明社之後，以薊、燕二州相讓耳。今九王直進北京，將踞我中國，我將無以對國人，願足下有以教我。」洪承疇道：「某亦有難言之隱。微有違言，必被九王生疑，則首領不保，是以隱忍。但足下實自誤耳。若割燕、薊二州，是北京已隸建州版圖矣，又將以何言責九王乎？」吳三桂道：「今聞九王暫行攝政，將迎建州主入京，然後改元稱治，是不滅中國不休也。今福王繼位南京，足下度其將來局面究竟如何？」洪承疇道：「只是史可法一人或可有為，余則皆非干濟之才，亦非忠於國家者也。」吳三桂默然不答，遂絕了觀望南朝之念，惟專心以事建州。

　　次日，洪承疇即辭行返京，吳三桂送了一程，自回。忽報南京福王已派員來見。原來福王繼位之後，已知建州九王踞了北京，特派大員左懋第等入京，一面以金帛犒賞建州，一面弔祭崇禎帝陵寢。左懋第等待先見了吳三桂，欲探三桂意向，設有意外，欲勸吳三桂反正，為南京助力，並有冠服來到，封吳三桂為平西伯。吳三桂那時聽得左懋第等到，接見也不敢，不見又不忍，實在彷徨無措。正是：本志已經從北敵，此身安敢見南人。
　　要知後事如何，且聽下回分解。
 
第九回　左懋第被困北京城　李自成走死羅公嶺
 
　　話說吳三桂，因福王在南京即位，派左懋第、陳洪範為大使，入京犒贈建州人馬，並要祭謁崇禎帝陵寢，順道先見了吳三桂，志在勸三桂復助明朝，以拒建州。唯三桂已受了九王封典，進爵平西藩王，一切誥命冠服都已拜受了，把從前懷念明朝之心，盡已化為烏有。故左懋第、陳洪範到來，自然卻而不見，唯有左推右諉。左懋第以吳三桂不肯接見，即回寓裡，復函致三桂，稱此次入京實有金帛隨行，為犒贈建州之品，今齊、晉、幽、燕一帶盜賊縱橫，恐有劫掠，請派兵保護，這等語。左懋第之意，實欲借此得吳三桂復音，即可乘機與三桂磋商，自可一見。且聽帶金帛，系南朝福王之物，若得吳三桂派兵護送，顯見得三桂仍是明臣，九王若從此生疑，亦可逼三桂反正。唯三桂早已見此計，覺自己不便護送南明金帛，正欲以善言回復左懋第，忽報祖澤清來見。

　　你道那祖澤清是什麼人？原來就是祖大壽之子，為三桂生母遼國夫人之內侄。祖氏子於三桂為戚表兄弟行，那時建州九王，正推愛屋及烏之義，以他是祖大壽之子，特封為總兵，那時正在三桂帳下。當下三桂接在裡面，問他來意。祖澤清道：「現福王已繼位南京。聞崇禎帝歿時，遣二王出走，亦是欲使二王監國南京之意，是福王此舉，亦名正言順也。今聞南朝遣左懋第、陳洪範兩大臣入京，一來犒贈軍人，二來祭謁陵寢。不知左、陳二人道經此地，曾有謁見將軍否？」三桂道：「也曾來見，但本藩總不便見他。」祖澤清道：「朋客往來，亦是常事，有何不便之處？」三桂道：「九王性最多疑，若見我與南使交通，必然殺我，是以不敢接見。」祖澤清道：「日前我父有言，此身雖在建州，此心未忘明室。倘有機會，願為朱氏盡力。即洪承疇，亦自謂自入北京而後，羞見故人，是洪公與我父猶欲挽回明社。吾父力弱，不能獨舉，今將軍擁十萬之眾，若舉而詰問九王佔領北京之故，則大江南北皆為震動，我父亦必為將軍聲援。是將軍所與九王定約，可以詔告天下後世矣。內有吾父之奧援，外憑江南之根本，將軍重建大業，復保令名，在此一舉。將軍當細思之。」吳三桂聽罷，只長歎一聲，不能答語。祖澤清道：「將軍貽害心病矣。」吳三桂道：「吾非心病，恐力有未逮也。設事未舉，而九王先制我死命，又將奈何？」祖澤清道：「誰教汝先佈告而後舉事耶？」吳三桂道：「吾又恐江南草創之際，不能為力矣。」祖澤清道：「將軍太過慮。凡人心之從違，視乎聲勢之大小。若按兵不舉，則江南誠必亡。然將軍苟能振臂一呼，南朝人馬聲勢必為之一壯矣。」吳三桂此時又不復言。祖澤清道：「三桂無意復明。」即行辭出。三桂道：「汝將何往？」祖澤清道：「吾往見南朝陳、左二使，叫他速行入京，勿庸久留。因聞將軍之言，已知將軍無意為明朝盡力也。」言罷徑出。那時三桂左忖右度，意終不決。欲永附建州，恐人議論，留個臭名；欲助福王，又恐力量不濟，懼為九王所乘，則性命難保；終日只是愁眉不展。忽報九王已派禮王多鐸領兵出京，名為出征，實並要監視吳三桂人馬。吳三桂此時益不敢動彈。

　　那時北朝九王與南朝福王，皆注視吳三桂身上，故九王聽得福王遣使入京，並加封三桂，即立行派員監軍，以防三桂有變。唯福王亦聽得三桂已受建州封為平西王，恐自己封他一個伯爵，不足以結三桂之心，故又續遣使臣太僕卿馬紹愉持冠服加封三桂為薊國公，就便使馬紹愉與陳、左二使入京。

　　不想使命屢發，九王仍信三桂不過，即令三桂回京。吳三桂自不敢違抗，即行回軍，進京繳令。故左懋第、陳洪範、馬紹愉三人，直見吳三桂不得，唯有聽祖澤清之言，急行進京。祖澤清見陳、左二人時，並囑道：「我弟澤溥現住在京中，如到京時，可與吾弟相見，或可以助力。」左懋第道：「足下指示，深銘肺腑。並煩致語尊父，勿忘本朝。」祖澤清流涕領諾，然後灑淚而別。澤清又恐陳、左二人攜帶許多金銀寶帛，恐中途被劫，即派兵護送。

　　陳、左、馬三人起行後，那日道經濟寧，恰是時方大猷已經投降，得九王委任為山東巡撫，竟出示，說稱江南使臣陳、左、馬三人行將過境，囑治下臣民不必敬禮。左懋第看了告示，恐真個被人劫掠，便不敢逗留。卻歎道：「方大猷讀聖賢書，所學何事？一旦投降，便忘本至此。」聞者無不歎息。

　　那日到了天津，早有巡撫駱養性來接。那駱養性亦是明朝臣子，至是建州九王令他巡撫天津，以禮接陳、左、馬三使之後，安置於館驛中，並設宴款待。言下極不忘明室，並道：「某一時不察，受九王委任。今日諸公，益形愧赧。」馬紹愉道：「如足下尚不忘本朝，若方大猷真狗彘不如。」左懋第道：「公既不忘本朝，倘有機會，盡能相助。」駱養性道：「公言是也。但我雖任巡撫，實無兵權。」言罷不勝太息。陳、左等與駱養性盤桓兩日。

　　不想那日起行之際，九王多爾袞早有旨發下來道：「天津巡撫駱養性，即行革職，拿京逮問。」那時陳、左、馬三人，就知道駱養性為與自己款洽，致招禍患。看看九王這般舉動，料知犒贈建州人馬一層，是斷斷無濟的。但既奉了君命而來，實不能不行。

　　那日到了河西務地方，卻見人頭擁擠，圍在一處觀看。原來牆上粘下一紙，有幾句白帖，左懋第就在人叢中一看，只見那白帖寫道：我唯俯循而行，汝有正面而立。原非不令而行，何怪見賢而慢。

　　寫下這四句話，正不知有何用意。陳、左、馬三人也不能解，直置之不理，即取行入京。不想那時投降者官，多半是要媚趨九王之意，自即揭了這張白帖，遞呈九王道：「是南來各使臣寫的。」九王卻不大辨得漢文解法，即令人解釋這幾句語氣。那些承諭解釋白帖之人，自然是明朝降官，都道：「這四句話是謾罵九王的。」九王聽得大憤，故催拿駱養性入京，並以降官王永鰲為天津巡撫。那王永鰲見駱養性獲罪，為自己保全官位起見，故到任後即出示，叫人不必敬禮南來各使。唯那時人心尚多思念明朝的，便有些好發不平的人，糾集多人闖進王永鰲署中，拿了王永鰲出來，縛在一株大樹之上，群唾其面。自此事一出，即有人報知九王。那九王也疑，南來三個使臣一旦到京，即有此等意外的事故，決意不從和議。那日便集諸大臣議商，對付陳、左、馬三使之計。時降官唯範文程出撫外邊，其餘洪承疇、謝升、馮銓三人，都在座會議。馮銓曾降過李闖，及九王入京，又復投降建州，平時每被建州人揶揄，故一意取媚九王，以保官祿，便進言道：「今日已得了北京，實取中國如拾芥。南來使臣當斬之，以絕和議。」自馮銓一倡此議，各人多為附和。洪承疇道：「兩國相爭，不斬來使。今若殺之，下次無人敢來矣。」九王道：「老洪之言有理。」便傳旨接見左懋第等三人。

　　不數日，左懋第等到京，先往拜會閣臣。時洪承疇、謝升、馮銓三人皆在。洪承疇見了來使，心中還有些慚愧，甫見禮，即已面色通紅。那謝升還更奇異，忽然戴了建州裝束的帽子，忽又欲換明裝帽子，總是行坐不安。唯馮銓卻自尊自傲，還大言道：「我九王已滅了你國，本該早來稱臣，如何這個時候方來？」左懋第道：「足下亦曾為明官，何一變至此？今我等奉詔到來，只是通好，並非稱臣。一來以建州為我逐除逆寇，禮葬先陵，特來犒贈；二來欲祭謁皇陵，是以到京，呈遞國書。足下豈不知明祀未絕，福王已繼位南京耶？」馮銓聽罷，不能答，隨又道：「如有表文，可遞到禮部去，休來攪擾。」洪承疇覺不是意思，只力與三使周旋。左懋第道：「我們非如藩屬進貢表文，乃是呈遞國書，焉能送到禮部？如君等能念前朝恩禮，為言於攝政王，自可將國書遞到殿上，如其不能，唯有奉書南還。以國書為御寶所在，斷不能褻也。」說罷，即行辭出。時左懋第等見此情景，料知和議無濟，聽得三桂已經回京，唯有見三桂。不想三桂也恐三使糾纏自己，先自領兵西征去了。又想起祖澤溥一人，本該見他，求他設點法子，便先通函至祖澤溥那裡，並將伊兄祖澤清介紹一函，一併寄去。不多時，那祖澤溥已自過來。見禮後，澤溥道：「弟已知諸君到此，本欲到來進謁，以一知南京情事。今又蒙下問，慚愧弗勝。但恐諸君此來，無裨大計耳。」左懋第便把馮銓所言，一一告知，並求設計。祖澤溥道：「弟心未嘗忘故國，即吾父亦言，倘有機緣，必為出力。惜和議一道，攝政王主之，弟非閣臣，實不能與聞其事也。」

　　馬紹愉道：「足下料九王之意，真個欲踞我全國否？」祖澤溥道：「弟不忍言。唯請諸君速報南京，急自防江防河可也。」左懋第等聽罷，皆為下淚。

　　祖澤溥亦為太息，旋即辭去。左懋第等囑道：「煩寄語尊公，勿忘故國。」
　　祖澤溥只答一聲「是」，而去。次即有九王詔敕，令左、陳、馬三使至鴻臚寺，除了建州人，皆不許入見。

　　那日相臣剛凌榜什正在寺中，先行踞案坐定，隨令人帶左懋第等進來。

　　左懋第等到時，剛凌榜什也不起迎，卻令他席地而坐。左懋第道：「我們不慣坐地，速取椅來。」說著，就在椅上坐著。剛凌傍什道：「闖賊入京時，江南不發一兵，今見我們定了北京，即行僭立耶？」左懋第道：「先帝變出意外，各路無從援救。京城破後，適今上至淮。天與人歸，故奉而立之。且今上非他人，乃先帝之嫡侄也，序當繼位，何為僭立？」剛凌榜什道：「汝先帝歿時，汝等在何處？今日卻來饒舌。」左懋第道：「先帝殯天時，我方在淮上催糧，陳、馬二公尚在林下。」剛凌榜什道：「今汝等到來，竟欲何為？」左懋第道：「欲犒貴國，兼謁皇陵耳。」剛凌榜什道：「我國自有錢糧，不勞汝等犒贈。即皇陵我已代你們安葬矣，不必再祭。」左懋第道：「貴國攝政王究肯接閱國書否？」剛凌榜什道：「如帶來金帛，只管留下。若有國書，亦只管交來。」左懋第此時，自念非結以金帛，恐難得他代遞國書，便道：「恐不合交與足下，只合由足下代遞耳。」剛凌榜什道：「不管什麼，你只管交來。」左懋第便將金帛交出。另有一萬銀子，系送給吳三桂的，唯三桂不允見面，又已出京西征，無從交出，只得一併交出，向剛凌榜什道：「還有白銀一萬，隨備作私禮的，今一併相送。」剛凌榜什大喜，一一收了，即轉身便走。各使久候，不見他出來，正自疑惑，隨有人來語道：「剛凌相公今日再不暇出來，你們自便罷。」左懋第等無奈，只得退出。自是一連兩日，並無消息，欲要探問，又不便輕易出門。

　　那日忽聽得攝政王召見，左懋第等即隨來人進去。時攝政王已端坐案上，左懋第等到時，都令賜坐。左、陳、馬甫坐下，攝政王即道：「你們好便宜！北京被難時，不聞出發一兵。今闖賊平了，卻來爭國。」左懋第道：「今上實按序當立。國不可一日無君，故臣民奉戴在南京即位，何為爭國？」攝政王道：「你們莫看得太易。我不日即率兵南下了，看那福王之位穩不穩。」

　　左懋第道：「大江南北全是水路，騎胡恐不易得手。王須細思，不如分疆而治，各享和平還好。以我國東南一帶，精華未瘁，莫便小覷了。」攝政王道：「誰說小覷你們？只各辦各事罷了。」說罷，即拂衣而入。殿前各臣仍送左、陳、馬三人於鴻臚寺，並不令出外。那時三使臣自料要死，還是洪承疇有一點良心，力請縱左懋第回去。

　　那時三使正如坐針氈，忽有一人來道：「汝三人本該老死此間，還得老洪說情，我攝政王謂南京那裡多汝三人不為多，少汝三人不為少，今縱汝回去。」說罷，即帶他三人出門。左懋第等更不回顧，知留此亦無濟，即行出去。

　　沿路已聽得建州幼主已到北京，不日改元正位。自忖這回跋涉徒勞，和議既已不成，且先陵在望，亦不能一祭，好不勝傷感。那三人正互相歎息，忽後一騎馬飛來，隨後有數十兵士大喝道：「你們慢走！今奉攝政王旨，要拘兩人回去。」左懋第等三人大驚，正欲打話，那來騎早說道：「攝政王有旨，你們三人不能便回。」說著，便不由分說，將左懋第、馬紹愉兩人留下。

　　陳洪範獨不欲行，也向左、陳二人哭道：「我三人奉命而出，我一人不忍獨歸，願與兩君同隨先帝於地下。」左懋第道：「不必如此。若三人並留北京，是南京更不知消息矣。足下可速南還，告知我國當事諸公，速為防河防江，免被敵人乘虛而至，可也。」陳洪範聽了，仍向來騎說道：「吾三人奉命而來，既已釋回，何以又復拘去？且同行者三人，獨縱我一人，卻又何故？」

　　那來騎道：「我只奉攝政王之命照行，他非所知。」說罷，即擁左、馬二人北行。陳洪範不能再與左、馬二人訣別，便含淚策馬，望南而下。後左、馬二人終不釋回，只有陳洪範回到南京，將北使情形述奏。是時，南京君臣已知建州人有佔據中國之意，即籌備防務。此是後話也，按下慢表。

　　且說李自成自逃出北京，即沿山西望陝西而逃。因當時自流寇擾殘之後，且北京又已失守，故李自成仍十分披猖。且吳三桂一軍又已回京，更無敵手，李自成便分道攻擾陝西、河南各省，自己仍扎平陽地面。吳三桂聽得自成尚在平陽，便領大隊人馬望平陽進發。時自成聽得吳三桂趕來，便與諸將計議。

　　李巖道：「四川為天府之國，我不如沿河南、荊、襄以入成都，倚為根本。待元氣恢復，然後再圖進取。且三桂，勁敵也，我以屢敗之餘，非其敵手，亦宜避之。」牛金星道：「李兄之言差矣。我兵雖敗，尚擁數十萬之眾。今三桂遠來，勢已疲憊，且所部多建州人馬，我若申明大義，以三桂引借外兵殘我中國，使軍士各自奮勇，自能一以當百。三桂雖悍，實不足畏。大王欲雪屢敗之恥，在此一戰。奈何仇敵當前，便思退避耶？」李自成道：「牛卿之言是也。孤大業方成，忽被三桂引外兵來奪去，孤實不甘心。今既相遇，誓決一死戰。」便不聽李巖之言，勒兵嚴陣以待三桂。時三桂亦以自成人馬多眾為慮，恐奔走竭蹶，為他所乘，便率軍緩緩而行。將近平陽，探得李自成專候自己，便下令道：「闖逆大敗而後，不思休息，最為失算，此行必敗於吾手。且彼軍向無兵法，吾當今為數十路以擾之。」即令各部將每統五千人，共成二十餘路，向自成分頭攻擊。時自成已分遣諸將入陝西、河南，所部軍士雖多，將校實不敷分佈。自成以不能抵禦三桂，即飛檄陝西各路黨，先令棄陝，以散擊眾，又自己卻與諸將統領敗殘人馬，盡入河南而去。三桂分頭追趕，已斬首數萬。探得李闖已走河南，三桂卻分軍追殺李闖餘黨，仍自與諸將領大隊人馬，望河南進發，並下令道：「李闖以百萬之眾，勢極凶悍。今乘他窮蹙之時，正宜逼之，勿令再養元氣，以為後患。若不然，恐皖、豫、荊、襄一帶，更遭殘破，民無□類矣。今如有能生獲闖賊，及能取闖逆首級的，分別加以重賞。諸軍不宜失此機會。」三軍聞令，真是重賞之下，必有勇夫，諸軍皆奮勇趕來。故李自成所到之處，皆站腳不住。此時方信李巖之言，三桂不宜輕敵，今果復遭大敗，不禁憂憤成疾。後路又被吳三桂追趕，十分狼狽，卻直望羅公山奔來。正是：當年猖獗思為帝，一旦衰頹屢折兵。
　　要知後事如何，且聽下回分解。
 
第十回　掃流寇吳帥就藩封　懺前情圓姬修道果
 
　　話說李自成自山西大敗，為吳三桂所乘，直奔兩河。又為三桂追逼，滿意殘破各處郡縣，掠得輜重，即充作軍餉，然後招軍流亡，望再振軍威，直入四川，以圖久守。一面已檄陝西餘黨入川。那時計點敗殘軍士，尚有數萬，唯自疲戰以後，已沒有戰馬，便派人用賄賂至北方各部落購買馬匹。不想北方各部藩主已知自成必敗，只收其賄賂，反把到來購馬之人拿住，獻到三桂軍中。三桂因此知道自成已缺了戰馬，便定計以馬軍攻圍自成。時自成正在病中，自忖若聽李巖之言，不至有此。方愁歎間，忽報丞相牛金星來謁。原來李闖已用牛金星為丞相，以李巖為軍師，又有副軍師一名，喚作宋獻策。

　　那牛金星，因平陽一戰本出自自己主意，致遭大敗，不出李巖所料，心中極為愧恨。且自入京以後，牛金星已與李巖有點意見，再經平陽一敗，因羞成怒，更與李巖結下不解之仇，便有意除去李巖，好拔去眼中釘刺。那日入見李闖，見李闖長嗟短歎，便進言道：「吾軍雖敗，尚擁十萬有餘，且謀臣戰將尚多。勝敗乃兵家常事耳，大王何故如此懊惱？」李闖道：「朕自起義以來，勢如破竹，直進北京，皆望風披靡。惟入京後，多不用李軍師之言，遂至迭遭挫敗。今大勢已去，復何顏見李軍師乎？」牛金星道：「大王起義至今，待軍師可謂厚矣。軍師曾力勸大王先釋陳圓圓，以結吳三桂之心，以大王不聽其言，遂至懷恨。他曾對人言，謂關外之敗，他本有計可以挽回，斷不至令建州人馬直驅大進。正以大王不聽其言之故，遂坐視不劃一策，冀大王一敗，以顯其本領耳。故自後多不為大王劃策。且近聞軍師與吳三桂頗有來往，不可不防。」李闖聽了，大怒道：「懦夫安敢如此！豈以朕在病中，遂無尺寸之力耶？」牛金星道：「大王不宜發怒。軍師耳目極多，若被他知道了，反為不便，不如臣等徐圖之。故日前軍師聞平陽之敗鼓掌大笑，臣不敢言於大王之前者，正為此耳。」李闖此時更怒不可遏。牛金星仍故意做作，力勸李闖隱耐：「臣等必有以報命。」說罷，正欲辭出，忽見宋獻策進來，先向李闖問病，徐道：「大王止於此，實非長策。若曠持日久，軍心益餒，益不可為矣。臣與李軍師相議，主意相同。請大王先幸荊襄，然後取四川為根本，養蓄銳氣，再圖進取，不知大王以為然否？李闖聽了並不回答。宋獻策見李闖並不回言，且有怒色，心中實不自在，即先行辭出。牛金星即向李闖道：「宋獻策此來，直是李巖之意，探大王聲口耳。李巖果有奇策，自應進言，何必假托宋獻策以言相試？可見李巖怨望深矣。」李闖道：「朕亦以為然，容徐圖之。」牛金星道：「全仗大王之意。臨時有計，自當相報。」

　　說罷，牛金星亦辭出。
　　回寓後，正欲謀殺李巖，即與心腹左右計議。時將軍孫昂、史定、聞人訓、方也仙、洪用光、馬元龍、劉伯清一班人，統通是牛金星黨羽。那牛金星方說到謀殺李巖，闖人訓即道：「方今大王病重，必難有為。不如除去李巖，丞相即自登王位便是。」牛金星聽得，好不歡喜。時同坐的亦皆為贊成。

　　牛金星道：「我起自草茅，位至宰輔，與天子相去只一間耳。既有福命做到宰相，未必便無福命做到天子。今得你們擁戴，自可照此而行。只有軍師李巖、宋獻策二人，必不肯為我出力，將如何處置？」聞人訓道：「我們當以願輔丞相先告軍師，如他允從，他日成事便可共享榮華。如若不然，可先把他們結果了，便可行事。」孫昂道：「李巖那廝，自命為讀聖賢書洪門秀士，他輔助闖王，常自怨輔非其主，何況丞相與他向有意見，他焉肯降心相從？依某愚見，且不必告他。不如想條計策先除了李巖，更為快便。」牛金星道：「孫將軍之言是也。李巖只是一個書腐，老夫雖為天命所歸，人心所戴，他如何知得？若勸他不從，反洩漏機關。今趁闖王有命，先除了李巖，以行大事可也。」史定道：「此實兩全之策。殺了李巖，固無阻事之人。即殺李巖不得，亦只出王所命，與我們無干。」牛金星聽罷，大喜道：「只除一李巖，宋獻策便無能為矣。」便具東設席，請李巖赴宴，並請李巖之弟李牟。李巖本不欲往，便向其弟說道：「牛金星此人，不是好相識的，今請赴宴，必非好意，不如勿往。」李牟道：「兄言雖是，但好意來請，若果不往，仇更深了。今既從大王相隨至此，性命只付諸天數耳。大勢如此，料難有為，只有逃避一策。方今遍地干戈，若逃，則匹夫之力即能擒縛。吾兄若不能逃，以牛金星黨羽眾多，事權在手，大王又唯他言是聽，再與結怨，是自取滅亡也。不如陽與牛黨休容，再圖良計。」李巖道：「是當初誤了我也。至於今日，自問合背地投降，難道待斃於此地？若與牛黨周旋，固所深願，只怕牛黨不任我休容耳。與小人共事，其難如此！」李牟道：「今且同往赴宴，看牛賊有何話說，然後隨機應變便是。」李巖無奈，便從李牟之議，應允赴宴。牛金星聽得，即令點刀斧手二百名，暗備行事。一面準備宴席。

　　各事妥後，已報李軍師兄弟到來，牛金星即衣冠出接，並令手下黨隨著，向李巖致敬盡禮。李巖此時已見得可疑，又見諸將俱在，皆牛金星死黨，軍容甚盛，即以目示李牟，以示事在危險之意。但此時已脫身不得，只向牛金星及諸將盡力周旋而已。各寒暄了一會，即行入席。酒至三巡，牛金星即出一暗號，早有孫昂起身言道：「今大王病重，不能視事，大勢將去矣。當我軍入京之際，大王甫御正殿即頭暈目眩，可知天意不屬於大王。今丞相寬洪大度，天與人歸，吾等當奉之為王，以圖大事。其有反對吾言者，當先除之。」

　　那孫昂說猶未了，即一齊哄動，鬧在一處，言語皆不復辨。牛金星即擲杯為號，那埋伏的刀斧手即蜂擁而出，不由李巖兄弟分說，即把他兩人砍為肉泥。

　　牛金星道：「今李逆已除，須要商量處置大王之法。」聞人訓道：「一不做二不休，就此同謁大王，令他讓位。從則從，不從則殺之。」各人齊道：「好好！」即各自佩劍，帶了幾十名精壯軍士，往尋李闖。

　　時李闖正在病中，忽見宋獻策走進來道：「丞相已擅殺軍師矣，實誤大事。大王將何以處之？」李闖時尚不知牛金星之意，以為李巖實在可惡，故聞宋獻策之言，仍不以為意。忽報丞相與各將軍已帶兵佩劍蜂擁而來。李闖此時大驚，正欲問個原故，牛金星已到了面前，向李闖道：「李巖兄弟不法，吾已代大王誅之矣。今大敵當前，大王唯高臥不起，何以禦敵？設大兵至此，吾等恐無□類也。大王今日自當擇賢而讓，以保生靈。若不然，以吾等性命，皆繫於大王之手，大王幸毋戀棧。」牛金星說罷，諸將齊道：「吾等今日皆願輔丞相。」宋獻策大怒道：「汝萌逆心久矣。擅殺軍師，罪已不小，今日復來逼大王耶？」牛金星指宋獻策大怒道：「此人亦李巖之黨，不可不除。」

　　乃拔劍斬了宋獻策。李闖在病中罵道：「吾今日方知汝等奸詐矣！」牛金星聽了，不復答言，即指揮諸將一齊動手，把李闖殺了。

　　牛金星正洋洋得意，正要擇日登王位，忽報吳三桂大隊人馬到來。牛金星聽得，即徬徨無措，急令各將士指揮三軍迎敵。惟三桂人馬養精蓄銳，且又乘勝而至，如風馳電卷。牛金星各軍既無節制，又在內亂之間，如何抵敵？倒被吳三桂殺得屍橫遍野，血流成河。牛金星與各軍四散奔走，吳三桂直追牛金星至一小山上。金星自顧，手下只剩數百步兵，被三桂所困，自知再無生理。欲與軍士潰圍而出，惟軍士如驚弓之鳥，又畏懼三桂人馬多眾，都怨道：「當初吾等只隨李大王耳！雖屢經挫敗，惟兵馬尚多。牛丞相今無端殺了軍師、大王，自家擾亂，弄得各軍星散。今到此地被困，是絕地也，吾等須各顧性命。」便相議要殺牛金星投降。當下一人倡起，百人附從，都一聲喝起，擁入帳來，殺了牛金星。牛金星焉能與數百官兵相敵？竟被眾軍殺了，拿了首級，往吳三桂那裡投降。吳三桂一一招納。余外各將，有被殺的，有自刎的，不能勝數。各軍士亦有陣亡，亦有逃竄，尚存餘黨二三萬人。恰福王即位南京，正用何騰蛟扼守皖豫一帶，故李自成餘黨都投降何騰蛟去了。

　　且說吳三桂現平了李自成，即奏報北京攝政王，稱自成已死，已得大捷，只有陝西餘黨已入四川，附從張獻忠去了。攝政王多爾袞覽折大喜，以吳三桂之功非同小可，就賞他以平西王爵，開藩雲南地方，並平張獻忠各黨。時北京大臣多欲令吳三桂移兵再攻南京，惟攝政王也大不放心，以吳三桂本屬明臣，恐他反戈為福王出力，卻不敢遣，只令吳三桂赴雲南就藩。吳三桂以當時福王尚在南京，張獻忠尚在四川，明裔魯王又在浙江稱為監國，尚屬四方多事，本該用自己南征北剿，今一旦以自己歸藩休養，可見北京裡攝政王實在還猜疑自己的。心上正自徘徊，忽聽得建州主四太子已入北京即皇帝位。

　　吳三桂便欲借入朝賀新主登位為名，探看動靜。誰想自請入京朝賀的奏折既上，即有諭旨已令三桂毋庸來京，三桂因此更多疑懼。自此常欲立功，好解釋北京朝廷猜忌之心。先將長子送入京中，名為在朝侍駕，實則一來留子為質，二來好窺探北京朝廷舉動，即便挈家就藩，坐鎮滇中，並防張獻忠餘黨，攔於滇黔一帶。

　　當下吳三桂挈眷同赴滇中，只有陳圓圓一人不願同行，即向吳三桂道：「妾自蒙王爺賞識，得充下陳，實以妾向來受田藩厚恩，沒有意外，得借王爺之力保全田府。又以王爺年少英雄，將來立大功，建大名，實未可量。自念出身寒微，庶得借王爺驥尾，可以名存竹帛，彪炳千秋。今幸王爺大志已成，已慰妾望。」三桂至此，已知圓圓之心有點譏諷，即道：「本藩今日至此，殆非本志也。」說罷不覺長歎。陳圓圓道：「王爺今日進爵開藩，豈尚以為未足耶？妾昔年被陷，致系囚於闖賊之手，即欲一死，懼無以自明。今幸自成已殞，王爺又已成名，請王爺體諒妾心，恩准妾束髮修道，以終餘年。得日坐蒲團，懺悔前過，實妾之幸也。」吳三桂道：「卿何出此言？某正幸得有今日，與卿同享榮華耳。」陳圓圓道：「昔日李闖尚生，妾不敢求去，懼人疑妾委李闖以終身也。今闖逆既除，而王爺又功成名立，分茅胙土，南面稱孤，將來美姬歌伎必充斥下陳，何必靳此區區，不令妾得償私願也？」

　　吳三桂道：「愛卿所求，何所不允？只本藩實不忍愛卿捨我而去，願卿毋再續言。」陳圓圓道：「妾非不知王爺愛妾之心，但王爺若不俯從妾願，妾將臭名萬載，不可復為人矣。」吳三桂道：「愛卿何出此言？」圓圓道：「妾身在玉峰為歌伎，乃田藩府以千金購妾而歸。又不能托田府以終身，隨獻與大明先帝。先帝以國事憂勞，故弗敢納，後乃得侍王爺。惜王爺當日以奉命出鎮寧遠，使妾不能隨侍左右，致李闖入京，被擄於賊中。復千謀百計，始再得與王爺相見。數年以來，東西南北無所適，只任人遷徙。既不能從一而終，後世將以妾失身於賊，又復赧然人世，何以自明？故妾非欲捨大王而去，實不得已耳。」吳三桂聽到這裡，心上更不自在。因圓圓是一個婦人，尚知從一而終之義，自己今日實難以自問，更無說話可答，便道：「愛卿此言，直譏諷本藩而已。但本藩心裡的事，實難盡對人言。待看他日大局如何，方知本藩主意所在也。」陳圓圓聽罷，跪下哭道：「妾何敢譏諷王爺？願王爺不要誤會。但能俯准賤妾所求，便是萬幸。」吳三桂便扶圓圓起來，並道：「卿既如此心堅，待到雲南，當為卿營一淨修之室，以成卿志。今卻不能棄卿於此地也。」圓圓便起來拜謝。正是：追懷往事成虛夢，願破凡塵了此生。
　　要知後事如何，且聽下回分解。
 
第十一回　孫可望歸降永歷皇　吳平西大破劉文秀
 
　　話說吳三桂扶起陳圓圓，許以到滇之後即另辟一室，為圓圓修道。圓圓拜謝後，三桂歎道：「人生不幸遭國變，心力所在，往往不能如願。今吾羞見紅粉女兒也。」圓圓俯首不答。

　　時有王輔臣者，以勇戰善射三桂收為義子，忽入見三桂道：「父親表求陛見而朝旨不允，是朝廷疑心未釋，此吾父所知也。吾父所以遭疑者，由南都曾遣三使入京，京中相傳吾父與有來往。故天津前撫臣駱養性，以禮接南使被逮。攝政王之心，實打草驚蛇，懲駱養性以警告吾父也。人臣而見疑於其君，未有能倖存者。況吾父功高望重，兵權在手，又為朝廷猜疑，禍不遠矣。今聞南京福王將相不和，史可法以文臣統兵在外，閣臣又互相爭權。若乘此機會，提一旅之師由皖入京陵，如狂風之振落葉，大勢必然瓦解。南京既定，論功固以吾父居首，又足以釋朝廷之疑心，實一舉而兩得也。今聞朝廷以肅、豫兩王領兵，將下淮揚。若再稍遲延，此功即讓肅、豫兩王矣。」

　　吳三桂道：「當南使入京時，屢次求見，吾皆卻之。吾曾有言：福王所贈，今日不敢拜賜，惟終身不忍以一矢相加遺。今言猶在耳，吾安可貪功而背之？」王輔臣道：「兒此言非教吾父貪功，但恐好人難做。既為人所疑，不免為人所害耳。」三桂道：「朝廷並未令我以兵向南京，吾若擅專征伐，是越權也，恐為禍更速矣。」陳圓圓道：「王爺之言是也。無論南京未易收功，且未有詔命，遽然興兵，於故主則為背本，於新朝則為侵權。背本則受千秋之唾罵，侵權則受朝廷之譴責，必不可也。丈夫貴自立，若貪功以自禍，願王勿為之。」三桂道：「愛卿之言甚是，吾聽卿矣。」次日復派諸將招撫李闖敗殘餘黨，正欲由湘黔入滇，忽新朝已降下詔敕，以張獻忠已踞四川，僭號而治，改令三桂即領本部人馬先行入川，然後由川入滇，這等語。是時新朝因東南各省尚多未附，已並令定南王孔有德、平南王尚可喜及承襲靖南王耿繼茂各帶兵南下，以圖一統之業。吳三桂既得旨詔令入川，便即統率諸路人馬，直望成都進發。

　　且說張獻忠自與李自成分軍，先下河南。明將如左良玉、黃得功，先後挫敗，張獻忠遂乘勢入川，取成都為京，僭稱帝號。人民畏其殺戮，多為從附。及三桂起兵入川時，張獻忠已歿，遺將孫可望素擅威權，遂代統張獻忠之眾。未幾南京為清帥肅、豫兩王所破，史可法已殉難於揚州。福王既歿，南明遂亡。明永歷帝為明神宗萬曆之孫，初封桂王，自南都敗後，即稱帝於肇城，那時正巡幸安隆地方。張獻忠遺將孫可望方欲由川入湘，聞永歷帝將至，獨上表向永歷帝稱臣。願為從附。永歷帝一面降旨慰獎之，令孫可望以本部安撫四川，然後北伐，以圖恢復。孫可望得旨大喜，先發出檄文，佈告遠近。時人心思明，以為孫可望此舉，已悔於前附助張獻忠之非，今已反正，故紛紛從附。那知孫可望只是狼子野心，自恐勢力不能抗敵建州人馬，故恰值南京福王既敗，福州唐王亦亡，獨有桂王即位於肇慶，改元永歷，時兩粵、滇、黔及江西、湖南尚多奉永歷正朔，就欲借東明之勢力，陽向永歷帝稱臣，實則欲永歷帝遣將分兵牽制大清國人馬，自己好於中取事。今以人心相附，以為有機可乘，便發出一道矯檄道：

　　昔也神洲板蕩，國敵凱覦，亂事披猖，英雄並起。是以秦隴一帶，晉豫之間，非干戈擾攘，即鐵騎縱橫。以為明祚既衰，真人應出，各國大位，共奮雄心。於是攀龍附鳳之徒，緯武經文之輩，各輔其主，以建大功。乃李自成方入北京，吳三桂即引來外敵，遂致黃農遺裔，赤縣名區，不復歸於中土之人，而竟亡於外人之手，至可歎也。幕府出自寒門，欲尋明主，講求用兵偉略，夙嫻虎豹之韜，冀為開國元勳，並畫麒麒之閣，奔馳隴蜀，割據城池，方謂大勢可乘，從此芳名永著。不意天不祚漢，人忘其宗，竟為敵國之前鋒，並污宗邦之淨土。幕府此處，非敢二三其德，變易其心。惟念外勢既張，中原已失，自當先公義而後私圖，豈忍爭私榮而忘大局。用是亟圖反正，急起維持，以杜橫流，俾完故國。今幸南京雖亡，東粵無恙，唐王縱歿，桂藩復興。以萬曆之神孫，作大明之聖主，以某年月日即位於廣東肇慶。下連粵嶠，上溯滇黔，前襟江西，後聯湘江，六七省同奉正朔，數萬里仍隸版圖，可知明德尚在，天命未改。幕府上覘天意，下驗人情，遂率僚屬，爰及諸軍，各改大者王、小者侯之初心，執行顧本國拒外人之大義。爾等皆朱明百姓，黃胤遺民，三百年沐澤沾仁，數十世渝肌洽髓。既有明主，應起義師。

　　以四川泱泱之雄，合數省芸芸之眾，共思披堅執銳，不難掃穴擒渠。試看今日之域中，仍是朱家之天下。

　　自這道檄文一出，正是知人知面不知心，遠近人民以為孫可望從此反正，據四川之眾與永歷帝相合，實不難恢復中原，故此紛來從附，軍聲復振。那時孫可望以人心既信自己，且又蒙永歷獎諭，便欲乘此機會，托迎駕之名，先挾永歷帝至成都，學曹操挾天子以令諸侯的故事，待平定天下，再圖大位不遲。便遣心腹大將王復臣，領兵直出貴州，至陵安迎接永歷皇帝。那永歷心上，以四川向稱天險，可以久守，便欲隨入成都。適晉王李定國在旁，力持不可。原來李定國為人久經戰陣，性復沉毅，久為明將，多著勳勞。自永歷帝繼位後，即委定國以兵權。定國此時實以光復自任。忽聽孫可望歸降，並來迎駕，便向永歷帝諫道：「孫可望又名孫朝宗。張獻忠因他悍勇，收為義子，所經戰事，皆以劫掠為事。當獻忠破蜀時，盡收府藏金銀，載入錦江，致為川將楊展所殺。可望幸逃，遂代領其眾。今以三桂將行入川，遂陽為稱臣，實欲與我合而抗敵。此等人狼子野心，不足倚賴，臣以為可利用，則利用之，不宜倚為心腹。設相隨入川，一旦或有不測，實非國家之福也。」永歷帝道：「朕以他人馬尚多，可為助力，正欲倚之。以朕今日棲息南服，正思北返，若不借資群策群力，事亦難濟。以四川之雄，孫將軍之眾，若失此機會，實為可惜。」李定國道：「臣固言可用則利用之。不如縻以好爵，使興兵北伐，以牽制敵軍。若他派員來迎，只言甫行即位，去留為人心所關，待時機稍定，然後入蜀可也。」永歷帝從其言，便以冠服賜命，封孫可望為景國公，令其興兵北伐，一面以婉言辭卻。

　　王復臣迎駕去後，王復臣以永歷帝不肯駕幸成都回復可望，可望大不滿意，便謂復臣道：「明帝尚疑我也。但我等汗馬十數年，李、張二人究無寸地，而清國坐享漁人之利。我等實當歸輔明朝，挈天下而還朱家，以雪大恥。若大功既立，不患明帝尚疑我也。」帳下總參謀劉文秀講道：「明公若始終存此心以助明朝，實國家之幸也。北京之師，某當斬三桂之頭以獻諸麾下。」

　　孫可望大喜，便令劉文秀提兵五萬，以王復臣為副帥，往迎三桂，孫可望自統大兵為後援。

　　惟孫可望既派出劉文秀、王復臣領兵往迎三桂之後，只道兩軍相持，必費時日，自計待劉、王兩將去後，至十五日起兵也不遲。可望又是個登徒之輩，天天只是迷於酒色。當張獻忠亡時，遺下妃嬪十數人，皆是張獻忠蹂躪各省時擄掠得之者，中多殊色，自獻忠亡後，孫可望擇其美者據為己有。有名杏娘者，年約二十，通文翰，善歌舞，為敘州生李功良之妻，其始買自勾欄，年十六即歸李功良家。當張獻忠入敘州時，大肆殺戮，至李功良家，見杏娘美艷，即謂功良道：「此女是汝何人？何嬌艷至此？」李功良道：「此賤妾杏娘也，本姓王氏，某以千金購自勾欄已三年矣。」張獻忠道：「汝能以杏娘相讓否？倘能以杏娘獻出，即保全汝家。若不能，即全家死在目前，杏娘始終為朕所奪也。」李功良道：「大王既興大義，何必為此？」張獻忠怒道：「汝不必多言。汝不以杏娘相讓，朕便不能取之耶？」李功良猶豫不捨，杏娘即上前道：「毋以妾一人而害及全家。且妾若得隨大王為貴妃，君從此亦可置身青雲。大王固能生殺人，亦能富貴人也，何戀戀為？」李功良見杏娘已出此言，又懼為獻忠所殺，遂以杏娘獻出。張獻忠大為歡喜，即留李功良家中男婦老幼六命。自此杏娘遂歸於張獻忠，及稱號而後，即封為貴妃，極加恩寵。獻忠既亡，杏娘復歸於孫可望。那孫可望既得杏娘，正是朝夕不離，故自從分發劉文秀、王復臣帶兵往迎吳三桂之後，本該從速帶兵出發，做劉、王兩將的後援，偏是那杏娘撒嬌撒癡，孫可望又是依依不捨。湊著可望要出兵時，杏娘便道：「妾天幸得隨將軍，自念托以終身，日後得個好結果，今將軍又要捨妾而去。以將軍南征北剿，往來不定，倘十年八年不回，這裡叫妾依靠何人？」說罷大哭。孫可望不禁為之悲感，隨道：「我正欲以成都為家，安肯捨此地而去？今不過以兵力為劉、王兩將後援。今幸一戰成功，斬了三桂逆賊，即重回此間，與卿再會，卿卻不必多慮。」杏娘聽了，依然不允。孫可望又道：「俗話說救兵如救火，若我不出兵，是誤了劉、王兩將。且成都大局亦危，實不能不去的。」說罷，又三番兩次勸解。杏娘道：「將軍既要去，我如何敢阻擋？只可惜苦了我也。」說罷，又復大哭。

　　孫可望以未得杏娘允肯，意終不決。時前鋒已飛報道：「吳三桂人馬，大隊將抵敘州。」左右皆請孫可望從速出兵，並道：「自張大王歿後，四川已復失。今將軍以百戰之勞，復取四川，倘有差池，後日將不可收復。以吳三桂非別將可比，為人悍勇耐戰，兵馬又多，若前驅稍挫，彼將全軍擁進，直進成都，那時救援已無及矣。為今之計，速進大兵，既可為劉、王兩將的後援，又可以鎮前敵的軍心。軍心一振，敵氣自奪。若將軍猶豫不決，後悔無及矣。」

　　孫可望亦以為然，仍再向杏娘說，力言不起兵不得。叵耐杏娘偏不肯離孫可望，可望無奈，便帶同杏娘一齊出兵。那杏娘向不曾見過戰陣，又不曾經過跋涉，故一路上只是緩緩而行。

　　那劉文秀、王復臣領兵先抵重慶。是時川省人心雖憤張獻忠從前橫暴，但孫可望一旦反正，民心自然歡喜。恰清將帶兵入川的，又是吳三桂，人人共憤，故乘孫可望一時反正，也紛紛附從。那劉文秀又善撫士卒，在軍中並與軍人同甘苦，是以重慶、敘州諸郡縣向日所失陷已隸清國版圖的，都次第收復。當吳三桂大兵到時，一來兵行已久，又在疲戰之後，苦難得力，怎當得劉文秀人人奮勇。故吳三桂迎戰時，大小數十戰無不失利。三桂顧左右道：「不料孫可望軍中有如此勁旅，不料他部下又有如此能員。本藩自從寧遠回京，直至今日，何止百戰？無堅不破，無仗不克。今竟迭遭挫敗，將有何面目見人耶？」參謀夏國相道：「大王差矣！以大王自離京以來，部下雖皆能征慣戰，但年來三軍無日不在戰陣中，疲瘁極矣。此所謂強弩之末，勢不能穿魯縞也。強而求勝，勢難如願，徒自取辱耳。不如退守保寧，深溝固壘，以復養元氣。待敵軍有隙可乘，然後乘而躡之，此萬全之策也。」三桂道：「保寧果能久守耶？」夏國相道：「保寧城池雖小，但地居險要，據此可以當敵軍之沖。我退而彼若來追，是我已反客為主矣。因而破之，不亦易乎？」

　　吳三桂深以為然，便傳令斂兵，退守保寧。劉文秀聽得，惟恐失敵，急傳令追趕。王復臣諫道：「我軍連勝，已足壯人心矣。論人馬多寡，我不如彼，若以孤軍深入，誠非計之得者。不如待孫帥領兵到時，合而攻之，三桂即一鼓可擒矣。」劉文秀又道：「三桂，虎也。今彼既敗，若不迫之，將令再養元氣，後益難制，自當乘勢迫之。且吾軍所向克捷，部下人馬亦不為弱，何必待孫帥一軍，始行進取耶？」便不聽王復臣之言，領軍直躡三桂之後，直至保寧，傳令分軍四面圍攻。王復臣又道：「望將軍切勿圍城，以三桂雖敗，尚未大挫也。困獸猶鬥，況彼擁十萬大兵乎？古人說得好：置諸死地而後生。三桂當困危之際，鼓勵三軍，亦易為其所用也。若不圍城，則彼唯有棄城而遁，我因而收復土地，不亦宜乎？」劉文秀不聽，只傳令圍城，並令部將張璧光圍西南，文秀圍西北，轉令王復臣指揮各路。分撥既定，把保寧圍得鐵桶相似。時三桂方親自巡城，至西南一角，謂左右道：「此可襲而破之，不知誰人圍此間耳？」左右道：「此張璧光也。向為張獻忠驍將，十分悍勇。」
　　三桂道：「吾亦聞其人矣，勇而無備，不足畏也。」乃令精騎突出西南，轉戰而東，三桂自為內應，以破文秀。正是：雖嚴壁壘誇兵力，誤國城池中敵謀。
　　要知三桂勝負如何，且聽下回分解。

第十二回　平西王兵進雲南城　永歷皇夜走永昌府
 
　　話說吳三桂在保寧城被困，見西南一帶為孫可望部將張璧光所守，軍勢懈惰，可以襲破，便定策遣精騎突出西南，轉戰而東，自己自為內應，準備乘勢由東門攻出。時王復臣在軍中，見保寧城上隱隱旌旗移動，便謂劉文秀道：「三桂將出矣。宜告誡三軍，速做準備。」劉文秀道：「兄何以知其將出也？」王復臣道：「三桂退守孤城，非便退也。彼以十萬之眾千里而來，方欲踏平成都，安有因小挫折即行退走之理？彼扎守保寧，實欲窺我軍，乘懈再進。弟正為此慮，故時常留心。昨夜見城樓上各旌旗隱隱移動，非突出掩襲而何？將軍當有以防止。」劉文秀道：「足下實屬精細。但我們追三桂至此，只欲求戰耳。彼突出而我迎戰，固所願也。」王復臣道：「某所慮者，只張璧光一軍耳。璧光勇而無謀，性又輕敵，不敗何待？此軍一敗，即震動諸軍矣。倘有疏虞，四川震動，不可不慎也。」劉文秀道：「兄言亦是。張璧光雖屬悍勇，然性最疏失，吾當誡之。」說罷，正欲傳令張璧光軍中，忽西南角上喊聲大震，保寧城內有數千精騎突城而出，為首一員大將乃胡國柱，直攻張璧光一軍。張軍皆未有準備。那張璧光一來輕敵，二來又不料吳軍猝至，一時慌亂。張璧光率軍混戰一會，無心戀戰，只望東門而來，欲與劉文秀合軍。胡國柱乘勢趕來。劉文秀知道張軍已敗，一面防吳軍由東突出，一面欲援應張璧光。唯三桂在城上已知胡國柱得勝，吳三桂由東門即率兵殺出，正攻劉文秀一軍。劉軍以三桂掩出，軍心大亂。王復臣一軍，又為張璧光所擾，不能成列，欲退兵數十里，暫避吳軍，再圖進戰。適事有湊巧，上流山水暴漲，三軍更為慌亂。劉文秀、王復臣兩軍皆不能支，三桂即號令諸將乘勢合擊。王復臣軍中多有逃竄，復臣手斬數人，猶不能止。時被吳軍圍困數重，復臣大呼道：「汝曹當見揚州之事，若降，必無生理。苟不奮力，當盡死於此矣。」軍士聽得，雄心一振。復臣一馬當先，手斃吳軍十餘人，軍士皆隨復臣奮鬥，吳軍死傷亦眾。三桂轉怯，欲復退入城，夏國相諫道：「若再退，則保寧不守，而三軍性命亦難保矣。成敗在此一舉，王爺勿自餒也。」

　　三桂大悟，復鼓勵三軍勇進。時復臣軍士已漸漸疲乏，圍者又眾，自知必敗，乃歎道：「恨豎子不聽吾言也。大丈夫不能生擒明王，光復祖國，已自羞矣，豈可復為敵所辱！」遂拔劍自刎而死。後人有詩歎道：

　　英風矯矯一元戎，辜負當年輔獻忠。
　　一死幸能存晚節，貞魂不滅鬼猶雄。

　　自王復臣歿後，軍士大半投降，三桂一一招納。劉文秀見張璧光已敗走，王復臣又已自刎，亦即解圍而去。三桂不敢追趕，夏國相道：「文秀最得士心，若留之休養元氣，終為我礙。今乘其敗，宜併力除之，以絕後患。」三桂道：「吾自帶兵數十年，平生未見有如此惡戰。勝敗原因，只差一著耳。使如復臣言，我軍休矣。」遂勒兵不趕。

　　劉文秀欲回軍成都，約行了四五十里，始見孫可望兵到。劉文秀迎著，告訴敗兵之事。孫可望道：「我早來一天，當不至此。今復臣已死，吾折一臂也。」文秀道：「吾自收復四川以來，人心歸附。今遭此敗，關係非淺，速作區處。」孫可望道：「今與將軍會合，尋三桂再戰，何如？」劉文秀道：「大敗之後，軍心搖動，未易言戰也。」孫可望道：「倘三桂來追，又將奈何？」文秀道：「目下料三桂必不敢來追，因彼軍雖勝，實出於僥倖，非盡關人力也。三桂雖勝，猶有畏心，追兵一層，可以無慮。」孫可望道：「然則今後將如何區處？」劉文秀道：「願元帥撫恤瘡痍，訓練人馬，招集流亡，重整氣象。以成都之固，三桂豈便能得志耶？」孫可望道：「吾欲遷踞貴州，汝意以為何如？」劉文秀道：「元帥此言，直下喬入幽矣。貴州荒瘠之地，得之亦無所措施。成都沃野千里，山川險要，奈何棄之？我借人心固結，握要以圖，尚有可為。若自行棄之，是三桂此後不費一矢，不勞一兵，即唾手而得四川矣。貴州偏壤，必難久守，不可不審也。」孫可望聽罷，初猶躊躇未決，唯以敘州一敗，恐三桂長驅以進，難以抵禦，急欲入貴州，借永歷帝兵力，以為聲援，便道：「吾新受永歷皇招納，今兩廣雲南尚屬大明疆土，吾若據貴州，反可互相援應。若仍留成都，恐軍勢反孤矣。」便不從劉文秀之言，移兵望貴州進發。

　　早有細作報到三桂軍中。三桂大喜道：「孫可望驍悍耐戰，自張獻忠亡後，可望歸降永歷，號為反正軍，人心多附之，故兵勢甚盛。加以劉文秀沉毅果斷，能得軍心，若相與同心協力，四川不易破也。今彼捨四川而入貴州，此策最下者。吾得四川必矣。」便統兵直進成都。所有孫可望舊部，皆以劉文秀、王復臣尚不能與三桂相敵，都不敢應敵，故三桂所到，皆望風披靡，不數月遂平了四川。

　　且說永歷自即位於肇慶，那時所委任大小臣工大都夤緣賄進，朋比為奸，百政不舉。只有閣臣瞿式耜、陳子壯二人，尚是精忠謀國。余外斗量車載，皆無光復宗社之才，亦無澄清宇宙之志。會唐王僭號於廣州，以蘇觀生為相。時陳子壯督兵在外，即函商瞿式耜，請永歷帝詔責唐王，撤去帝號。

　　唐王不從，反令陳泰督兵往伐肇慶，欲先降永歷皇帝。恰清將終養甲及李成棟興兵入粵，唐王也不暇計及拒敵，唯以侵伐肇慶為急務，故清將毫不費力，即拔了廣州，唐王即已被擒。永歷以廣州既失，已是唇亡齒寒，恐肇慶不能久守，即擬遷都桂林。時瞿式耜方破陳泰於三水，聞遷桂林之議，力諫不聽。

　　因那時丁魁楚用事，聽得廣州已失，肇慶必危，急發人持密函李成棟處求降。

　　故一面催促永歷帝駕幸桂林，自己卻遲遲不發，因財帛甚多，要瞞著永歷皇帝，專待成棟佳音。及久不見成棟密報，即自備大船四十艘，把歷年賄賂所得金珠寶帛，滿載船中，直赴嶺溪而去。

　　那時永歷帝已抵桂林，丁魁楚猶在嶺溪船中，忽得成棟密報，並遣人往迎魁楚，口稱願保丁魁楚為兩廣總督。丁魁楚大喜，即與兒子及一妻、四妾、三媳、二女同過成棟所遣船中。唯一妾於過船時投水而死，余外未有脫去，財寶亦無失漏。忽到三更時分，兩峰火光沖天，有無數船隻滿載軍士，儘是成棟旗號。丁魁楚方大驚道：「單迎我一人，何至勞動許多兵馬？」正在錯愕間，已被成棟軍士盡行拿下。丁魁楚家屬不留一個，即解過大船，已見成棟坐在船中。原來成棟自知道永歷已走桂林，即發兵潛赴梧州。當下見了魁楚，卻笑道：「汝安得許多財帛？莫非從賄賂及朘削來耶？汝如此貪詐，安能為兩廣總制？」丁魁楚那時自知不妙，便向李成棟哀求道：「某自知罪矣。願明公留我一子，以延血嗣，皆公之賜也。」李成棟笑道：「汝至今日還存舐犢之私耶？吾先殺汝子，以給汝看。」說罷便令左右先斬丁魁楚之兒，擲頭顱於魁楚之前，並道：「此即延汝血嗣者也。汝今日猶愛其子，吾將令汝父子不時相見也。」魁楚道：「吾盡獻船中所有，以贖一命何如？」李成棟笑道：「汝即不獻出，某便不能取耶？」便令左右，當魁楚眼前，將各船金銀珠寶逐一點過船中。魁楚見了，如萬箭攢心，卻歎道：「當永歷皇上幸桂林時，向我借銀四十萬為行費，我當時若允借之，此時已同到桂林，不至盡為敵人所有，亦不至死於此地也。」李成棟道：「汝今日悔之晚矣。」把各金銀珠寶點過之後，再復搜查，無所藏匿，即令將魁楚斬訖，並一妻、四妾及三媳、二女、諸婢僕，不留一個。可憐丁魁楚前借南京馬士勞之力，在弘光帝駕下總督兩廣，即私交靖江王來粵舉事。及靖江王以推官顧奕為丞相，以臨桂知縣史其文為兵部尚書，先派令來粵，約會魁楚。那魁楚竟又拜隆武帝登極之詔，擒史、顧二人，解赴閩中斬首。隨又隨同擁立永歷帝，自為重臣，已是一個反覆小人，乃復賄賂徵收，廣儲金寶。永歷帝借款西行，仍不肯捐助分毫，轉要潛通李成棟，甘願屈膝投降，終至不得其死，禍及全家，金帛亦化為烏有。無君之報，可謂殷鑒。

　　今閒話休說，單表永歷帝奔至桂林時，閣臣瞿式耜尚在梧州，力籌守禦。

　　唯永歷帝以恢復心急，欲鼓勵人心，故名器不免失諸太濫。有末吏驟升六卿的，有京曹突升台閣的，甚至流寇曹志建、王朝俊等，都盡賜五等爵，恃流寇為勁旅，聲勢似乎稍振，實則並不能衝鋒陷陣，故不久即有武岡之敗。永歷帝即復棄桂林，除帝駕之外，無不徒步跣足。並一個呱呱墜地甫經兩月的皇子，亦委棄沙灘，不能兼顧。各官有隨駕的，有逃走的，也不能勝說。單說瞿式耜一人，探得永歷帝已離桂林，恐大清兵馬沿湖南而下，那時自己雖駐梧州，亦屬無濟，便星夜領人馬趕至桂林堵守，以防清兵掩襲。一面遣人繼表追諫永歷帝，不宜遠狩，請仍留桂省，以鎮靖人心。不料永歷帝以孫可望一路人馬以為可靠，又以川滇險固可以久守，便決意先抵雲南，然後駐駕。

　　故不從瞿式耜之言，沿慶遠府望雲南而來。偏又事有湊巧，李成棟自輔助清朝平定廣東之後，清廷就用他為羊城總鎮。那一日忽然自號反正軍，奉永歷帝正朔，所有兩廣土地，盡奉還永歷帝，稱為大明疆土，並遣部下洪天擢、潘曾緯、李綺三人繼奏，追呈永歷，表明自己反正，敦請永歷駕回。

　　原來李成棟於先一年到廣州後，即繳收文武印璽五千餘顆，只在其中取總制之印秘密藏之。有一愛妾，本名珠圓，為雲間歌伎，成棟在雲間時得之，甚為寵愛，出征各處，皆以珠圓相隨。那珠圓卻也奇怪，偏不喜歡李成棟輔助清朝，故常常慫恿成棟反正，那成棟只置之不理。及珠圓知成棟藏起廣州制台之印，暗忖道：「那印是明朝的，如何反要留起？難道他還要做明朝的兩廣總制不成？」便乘機向成棟說道：「橫豎做一總制，試問做明朝與做清朝的，貴賤有什麼分辨？怎地不做流芳，要做遺臭？實在難解。」成棟聽得，依然不答。到那一晚，珠圓侍宴，又復以言挑之。李成棟卻指著珠圓答道：「我非無意，只憐此雲間眷屬耳。」珠圓聽罷，誑驚道：「原來元帥為妾一人，致誤一生耶？昔令兄李成梁捍守三邊，卓著勳勞。今元帥只為一個婦人，自墮其志，何其餒也！不必說了，妾請死於尊前，以成君子之志。」遂取佩劍自刎。李成棟不料其死，救之不及，即抱屍大哭道：「女子乎，是矣。」

　　隨又謂左右道：「我等大丈夫，安可不及一婦人識見乎？我等自誤已久，豈可不速返迷途也？」左右皆道：「願從元帥之意。」李成棟大喜，於是取梨園袍裳，腰金吉服，晉賢冠，四拜之後，方殮去珠圓。即出兩廣制台之印，奉明永歷正朔，具疏迎永歷帝回端州。

　　那時永歷帝君臣聞之，自無不歡喜。永歷帝道：「朕若從瞿式耜所諫，此時若在桂林，則回端州較易矣。」時閣臣嚴起恆道：「成棟如此舉動，自是可喜。但恐他反覆，終信不過耳。今宜先慰諭成棟移廣州之眾，出師江西。待觀其動靜，然後回端州也不遲。」永歷帝深以為然。唯閣臣式耜聽得，由桂林飛諫道：「成棟雖或不足道，然當此用人之際，不宜示之以疑，自當返駕端州，以維繫人心。」永歷帝便一面令人往修肇慶行宮，一面使人持節至廣州，築壇拜李成棟為大將，即日起程再往肇慶回來。

　　且說成棟自奉築壇拜將之諭，即道：「事在人之做不做，不在壇之登不登也。刎頸愛妾刻不忘懷，必欲得之，以瞑九泉之目耳。」使者還報，永歷帝即封珠圓為忠烈夫人。時成棟奉命出征江西，即上表永歷帝，說道：「南雄以下事，諸臣共任之。庾關以外事，臣獨肩之。」即率部下健卒二十萬名，望南雄進發。那時江西金聲桓正在起事，稱為光復軍，已踞南昌，並交通成棟，聯為一氣，故當時朱明軍勢大振。怎奈自成棟在時，諸臣多為畏憚，及成棟去後，朝局已是大變，共分數黨。有是李成棟親愛的，如李綺、潘曾緯之類，自恃聲勢；有自南寧隨駕的，如嚴起恆、王化澄之類，自恃功勞；有為大明舊臣由各路來依故主的，如吳璟、丁時魁之類，自無忠節，各為黨羽，互相爭權，即互相傾陷。皆以為成棟反正，國家可復，即預先爭權。誰料李成棟兵馬直至江西贛州城下，方勢如破竹。

　　唯那一夜李成棟方已睡著，忽聞人連呼董大哥。成棟卻從夢中驚覺，詫異道：「董大成是吾中軍，彼呼之，得毋吾軍已為彼有乎？」忽披短衣，騎駿馬，望梅關而遁。計兩晝，皆冒大風雨，已抵梅關。計大兵二十萬，分為十大營，李成棟卻棄軍而走。部下十總戌不知其故，亦相隨逃走。乃至南安城門，成棟方如夢初覺，卻歎道：「我誤矣。」隨見各總戌奔到，乃並責道：「我去後，你們亦遁耶？」諸人道：「元帥既去，我們不得不遁。」成棟大怒，立拔劍殺了愛將楊國光，便把二十萬士卒器械，委棄贛州城下。此時成棟自覺無面入端州面君，唯再返廣州，冀圖再舉。

　　那時清國已知李成棟反正了，深恐各省為之聲應，便令南主孔有德、平南王尚可喜速下廣州，以拒成棟。又防永歷帝必走雲南，急令吳三桂領兵由四川入雲南，並令降將洪承疇引兵由貴州而出，與吳三桂一軍相會於雲南省。

　　這諭既下，各路清兵紛進。那永歷帝聽得李成棟自贛州奔回，心中大為驚怯。

　　是時李元允、袁彭年互相爭權，聽得成棟凶信，亦不留意，反向永歷皇慰道：「方今金聲桓起事，孫可望來歸，成棟雖敗，亦可再舉，眼見大明江山不久光復，又何必多慮？」永歷帝聽得，默然不答。唯當時臣工以成棟無故奔回，亦不免稍怯，於各爭陞官、各爭執政之舉，頗為少息。但恐肇慶仍守不住，紛紛促永歷帝西遷。皆謂車駕甫到南寧，即得金聲桓光復南昌及成棟歸命之信，今甫返肇慶，而成棟即無故敗奔，可見肇慶行宮不利，立宜西遷，這等語。時永歷帝只如守府，各事皆決於群臣。因一面令成棟再復舉兵，一面議遷都雲南。各大臣恐成棟阻止遷都，唯秘密不令成棟知道。待成棟起兵後，卻令李成棟密友杜永和留守兩廣，為成棟後援，即擇日奉永歷帝車駕起程。

　　因雲南舊有世臣沐天波，有行台在永昌府，此處近隔緬甸，那緬甸國又向為大明藩屬，那時聽得清國已分發幾路大兵，洪承疇、吳三桂既赴雲南，清國禮、肅二王又下廣州，已先得有尚、孫二王赴粵之信，故行在各大臣皆恐不能抵抗清兵，欲就近借助緬甸兵力，故決意遷都雲南。又恐李綺、潘曾緯皆成棟黨羽，恐他報知成棟，必然阻止西遷，那日權臣袁彭年便以軍詔矯命，使潘、李二人前赴廣州，即瞞著潘、李二人奉車駕起程，望雲南而去。正是：未識遷都為下策，甫行息駕又西行。
　　要知後事如何，且聽下回分解。

第十三回　孫可望逼封三秦王　吳平西手弒永歷帝
 
　　話說永歷自離了肇慶，望雲南進發。時地方各官皆懼清兵若攻廣州，必不能久，那時若投降，則遺臭萬載；若殉難，則殞命；一時皆作逃竄之計。故永歷帝車駕經過的地方，多有官員追來相隨，借護駕之名，為逃生之計。

　　唯袁彭年、丁時魁，雖隨駕在側，依然賄賂公行。凡有饋獻的，就稱忠勇性成，不忘君上；若沒有饋獻的，就稱說地方公事要緊，須留人鎮守，不准他隨駕；故又紛紛納賄於袁、丁二人，俾得隨駕逃走。以故隨駕的人日多一日，隨帶金帛又少，幾至不能供應。只是一班貪臣當道，只自顧私囊，也不理公帑支絀。

　　那日車駕到了容縣，永歷帝乃使人求貸於瞿式耜。那瞿式耜正在桂林駐守，聽得永歷帝又復西行，且行資告竭，便拜表遣人饋獻一千金。表中大意也說道：「陛下年來東走西遷，既回端州，何以未見敵形又行西狩？今行資既缺，想左右大臣未必私囊盡無積蓄，何臨危遇變，依然不顧朝廷？臣守桂林已久，兵糧支應浩繁，只是羅雀掘鼠，東借西移，仍不敷分發。幸得軍心忠義，不致懷有怨心。且桂林荒瘠之地，不是膏腴可比，奉命之日，正苦無籌策，今皇上行費要緊，只得湊備白銀一千兩奉上，願皇上適可而止，勿遽入滇。車駕為人心所繫，一去則人心瓦解矣，願陛下思之。」永歷帝看罷表中言語，不覺歎道：「瞿公志慮忠純，若國家食祿者盡如瞿公，國家不難光復也。」左右大臣聽得，皆有愧色。又以瞿式耜且言左右大臣皆私囊自擁，因不免深恨瞿式耜一人。各大臣道：「我等在端州，他在桂林，安知吾事？只圖譭謗耳。他坐踞桂林，今車駕過此，僅以千金相獻，已是不忠，復敢罵人耶？」永歷帝道：「式耜非負朕者。昔日靖江王為變，他被執且不屈，此人那有不忠之理？式耜之言，皆至言也。」各大臣聽罷，皆無言可答。

　　當下車駕復抵南寧。時陳子壯、金聲桓、張家玉等正各起義兵，皆以光復明室為己任。永歷帝得報，即降詔獎諭，各酌予升階。各大臣得報，又以為李成棟反正，各路義師又起，將不難光復明朝，於是貪黷爭權，又依然如故。永歷帝以事事方仰給於各大臣，亦不敢過問。及車駕將發南寧，忽報孫可望遣龔鼎、楊可仕等有表文解到，並貢南金二十兩，琥珀四塊，名馬四匹，君臣聞報大喜。永歷帝就拆視可望表文，卻是一幅黃紙寫的，卻寫道：先秦王蕩平中土，剪除暴官污吏，十年來未嘗忘忠君愛國之心。不謂自成犯順，玉步難移，孤守滇南，恪遵先志，合移知照，王繩父爵，國繼先秦。

　　乞敕重臣會觀。詔上。

　　謹肅

　　某年月日孫可望拜書

　　永歷帝看罷，道：「既是表文，怎地要用黃紙書寫？他並未改朔，又不奉朕朔，實在奇怪。且表內稱合移知照，他心目中還那裡有朕耶？若張獻忠擾亂全國，乃說是蕩平中土，他的意思，只要索封秦王。乃以悖慢之言，填在表內，實在可惡。」說罷，即把孫可望之書擲下，並諭左右道：「他的來人叫他回去罷。」唯諸臣聽罷，皆苦口切諫，並道：「可望兵馬既眾，將校又多，今日用人之際，願陛下毋惜此秦王名號。宜一面封他，一面責他起兵，可也。」永歷帝道：「自來悖慢之臣，未有倚他立功建業者。他今日求封秦王，而朕設不敢卻，設他索朕讓位，又將奈何？且孫可望來歸之後，未嘗有尺寸功勞，他即以勢力要挾，朕亦只能封之荊郡王。若秦王之封，當候有功時再議。」各大臣見永歷帝詞意既堅，也不復諫，便以荊郡王敕命賜給可望，並款宴龔鼎、楊可仕，以好意遣之而歸。

　　時永歷行在君臣，日夕唯盼各路報捷，故仍不遽行，即令慶國公陳邦傳駐南寧西道。恰值孫可望回軍雲南之廣南府，正相隔不遠，那陳邦傳到時，卻強娶南太道臣趙名之女為子媳，懼遭譴責，乃陰與可望相連。知可望欲得秦王封號，邦傳欲討好可望，乃矯命封可望為秦王。可望得報大喜，便肅然就臣禮，五拜叩首，舞蹈稱臣。他的結義兄弟並三軍士卒，各呼萬歲。一面準備慶禮，繕表謝恩不提。秦王正升座時，龔鼎、楊可仕已奉有荊郡王的敕令回到。可望大怒，卻把敕命毀裂，復怒道：「便無敕命，我便不能稱秦王耶？」自此仍稱秦王，並秣厲兵馬，欲先取雲南沐府。即向部將道：「沐府自沐英後，襲封近三百年，廣積資財，山川險固，宮殿華美，此永歷所以欲入雲南也。今吳三桂由川而進，行道尚難，吾準備捷足先登耳。」便興兵往攻沐府。不料沐府值土司沙定洲之亂，全家五百口被戮，只逃出國公沐天波一人，並失寶物不計其數，可望至時，只得一座空無所有的沐府。可望大怒，卻反與天波相結，許為復仇，要與沙定洲廝殺。那沙定洲那裡是可望的敵手，直被可望殺了，所有財帛又復歸沐府。天波卻與可望均分，作為酬謝。自這點消息報到行在，永歷帝歎道：「沐府世襲藩封，財庫甲於全國，朕正欲倚之以圖恢復。今忽遭亂，朕亦不能進矣。時左右亦畏可望，皆諫不宜急進雲南，以聽候各路戰仗消息，方定行止。」

　　不提防李成棟自損失二十萬人馬，奔回廣州，即再整兵復進南雄。忽見前時所殺之楊部將到來索命。成棟拔矢射之，竟身隨弦去，墮於澗中。左右急為救起，成棟已面如死灰。隨報清兵已至，成棟猶自撐持，急令取火器來，即披甲上馬。成棟傳令火器到，各營即發炮。奈事有湊巧，適暴雨驟至，火器無功，清兵已自殺入，全軍大亂，成棟制止不住。只有兵士見成棟披甲未完，乘一匹跛馬，渡營後大澗而去，及後查之，竟不知去向。自是清兵大進，粵督杜永和先航海逃遁。清兵又得奸細為內應，遂入廣州。這消息報到行在，適湖北何騰蛟凶信同至，永歷君臣相顧失色，默無一言。隨又報到，舊輔黃士俊、何吾騶已先後投降了。永歷帝歎道：「黃士俊年逾八旬，曾任相臣，且曾備先朝顧問，何一旦失節如此？」說罷，不勝歎息。此時各臣工即紛催永歷帝起程入滇。時左右多各自逃竄，唯閣臣嚴起恆、大金吾馬吉翔、大司禮龐天壽隨駕而去。

　　一路倉皇奔走，直抵滇中，只有沐天波率眾來迎到府裡歇駕。不料坐未暖席，已報吳三桂大隊人馬已由四川到滇，永歷帝聞報大驚。忽然又報清兵已入桂林，瞿式耜已殉難；忽然又報，江西金聲桓、廣東陳子壯皆以不屈而死；忽然又報，洪承疇已引大隊清兵已陷貴州，直指雲南而進。永歷帝一連得了幾道凶信，徬徨無措，大哭道：「大明江山再無可望矣！國家不乏忠義之人，何以一旦挫敗若此？此天喪朕也。」左右此時只強為勸解。沐天波道：「雲南自遭沙定洲之亂，元氣未復，又經孫可望蹂躪，人民尚在瘡痍之中，今幾路清兵，或由川黔而來，或由廣西而進，吾何以拒敵？」大金吾馬吉翔道：「此處離緬甸不遠，想緬主久受我朝卵育，而沐國公又與有來往交情，不如暫奔緬甸以避其鋒。待有機會，再行大舉，可也。」龐天壽道：「此策吉凶，其實不敢決其可否。以緬甸國小而弱，不足與清兵抗也。昔緬甸懷服我朝，亦不過以勢力不敵，求為保護。今事變情遷，恐緬甸昔之倚賴大明者，將轉而倚賴大清兵。但處今之時，戰既不能，守亦不得，除了暫奔緬甸，亦無他策。」時各路將官，尚有晉王李定國猶擁雄兵。永歷帝欲待他到時同行，並謂諸臣道：「晉王連年苦戰，未忘明室，朕不忍捨之。」馬吉翔道：「臣等護駕先赴緬甸，留晉王禦敵，以觀後效亦可。」永歷帝見諸臣皆要行，只得應允。沐天波令將軍靳統武為護駕，統兵三千人，並滇省官吏及行在人等共四百餘名，先到永昌府。復行三日，即抵騰越。諸臣皆恐三桂兵到，不敢逗留，復沿鐵壁關經芒漠而去。
　　偏是禍不單行。那時隨行輜重既已無多，又被邊臣孫崇雅反叛，盡劫輜重，帝后皆為歎息。靳統武雖斬了孫崇雅，唯食品已是不敷，左右皆有饑色。
　　幸再行不遠已抵緬關，緬酋也使人來迎，唯禮貌甚踞，猶以大明萬歷時緬境有亂，明朝不能救援為詞。沐天波力行解說，當時苦於東兵，不能兼顧。奈緬主意終不釋，須兵衛棄去器械，方肯引進，此亦不得不從。沐天波卻謂馬吉翔道：「緬酋禮貌甚衰，恐有不測，不如先走護臘，猶可在外調度也。」
　　馬吉翔聽罷，力阻不從。余外大小臣工，多有請離緬脫險的，皆為馬吉翔所阻，不能得達。到次日，緬酋向沐天波索獻幣帛，因那日是緬酋生辰，欲得此以壯聲勢。沐天波即以私禮入獻，出而歎道：「某此舉只為保全皇上，否則不知何如矣。」
　　到緬而後，各人見緬族男男女女皆混雜互市，不事衣冠，故諸大臣以為，到了緬境即可以逃生，皆隨習緬俗，大為佻■。沐天波日向永歷帝哭泣，苦無脫難之計。忽報晉王李定國大敗清國豫主之兵，特遣兵親來迎駕。永歷帝大喜，欲乘此時離緬。馬吉翔大懼，恐晉王到時，諸臣必攻自己短處，即矯命令晉王不得入緬，致驚緬人。晉王遂鬱鬱而去，永歷帝亦無可如何。偏又事有湊巧，緬酋之弟恰弒緬酋自立。新酋即使人來告道：「敝國壤地褊小，難以久守奉芻粟。今請貴君臣出飲咒水，即可自便貿易生計，免我等供應也。」
　　永歷君臣，此時皆不敢出。忽然緬將領兵三千來圍，勒令各人出飲咒水，並道：「除爾皇帝外，爾大臣皆出飲咒水。倘若不從，必以亂槍攢殺，不要後悔。」沐天波聽了，向吉翔罵道：「汝當時若不阻晉王入緬，今日猶可免也。汝貪圖自便，貽誤主上，復有何面目生於天地間耶？」吉翔無詞以答。永歷帝料知不免，即令諸將俱出。緬酋卻道：「除太后及皇上二人不得驚擾，若各大臣皆當立即行事。」於是緬兵一齊動手，以三十人縛一人，駢殺之。永歷此時與中宮皆欲自縊，侍者諫道：「國君死社稷，理所當然，但如太后年高何？既棄社稷，又棄國母，必不可也，請暫留以待天命。」永歷帝聽罷，唯與中宮相對而泣。計各臣中，以鄧凱有足疾，幸得脫免，余外自沐天波、馬吉翔以下，被害者共四十餘員，哭聲聞於一二里外。唯沐天波手殺數人，然後自盡，至於自盡的，隨後也不能勝數。
　　緬酋既興此殺戮之後，即請永歷帝移居沐天波之府，大小僅存三百餘人。
　　自是永歷日坐針氈，飲食亦至缺乏，還幸有寺僧暗進粗糲，得以不死。不料諸臣被害之後，吳三桂大兵已進滇省，直趨緬甸，傳檄緬酋，勒令交出永歷帝后。緬酋大懼，即回復吳三桂，應允將永歷帝后交出。一面委員至永歷帝處，詭說道：「晉王李定國大兵已近我境，聲言迎接官家。但敝國不欲使大兵驚擾，今特送駕晉王營中，就此請行。」說罷，便不由分說，擁太后及永歷帝中宮各坐椅子，舁之而行，各有十餘兵擁護。因已入夜，不辨路途，只任緬兵擁至何處。到黎明時，見各營在望，皆是吳平西旗號。永歷默然不語，只歎道：「朕累母后也！我朝待吳家不薄，何至如此？」說了，即至清師營中。吳三桂只令部將接受，不敢來見。即拔營行了十數日，已抵雲南省城，即安排弒害永歷帝，以邀大功，並絕後患。正是：已經忘本殘同族，又要邀功害故君。
　　要知永歷帝性命如何，且聽下回分解。

第十四回　篦子坡永歷皇被縊　北京城吳三桂奔喪
 
　　話說吳三桂領大兵直趨緬境，傳檄緬酋，勒令交出永歷帝君臣。緬酋畏懼三桂，即托稱送永歷帝至晉王營中，實則擁至吳三桂營內。三桂好不歡喜，以為不世之功，莫如此舉，且又可以解釋清朝猜疑自己之心，便立即拔營，提兵擁永歷帝回至雲南府城。是時故明各路人馬都已潰敗，晉王李定國亦已歿滇中，即反覆無定之秦王孫可望，及他部將鞏昌王白文選，都先後走死。
　　眼見大清已一統山河，只有鄭成功尚守台灣，不肯降服，直至死後，傳位鄭經，又傳至伊孫克爽，國勢日弱，方肯投降。都是後話，不必細表。
　　惟是吳三桂得了永歷皇，已把川、黔、桂、粵、湘、鄂各省，盡歸平靖，立議表奏入京，請留永歷帝朱由榔在滇辦理。部將吳定諫道：「歷朝鼎革不誅舊君，三代盛時且封為諸侯。即秦漢以下，除了篡弒得者，莫不封其故君，非王即公。當今朱由榔雖建號稱帝，抗我清朝，但他既屬明裔，亦份所應爾。不如解送京中，聽朝廷發落，或者朝廷尚有後恩也。」吳三桂道：「汝言似是，但我輩所為何事？今日已騎虎難下矣。俗話道：斬草留根，春來必發。明裔一日尚存，即本藩與諸君一日不能安枕。若以一時不忍之心，反貽後患，某不為也。」吳定道：「然則王爺直死之乎？不如奏知京師，聽候朝旨行事可也。」吳三桂無奈，便依吳定之議。果然奏謁到京，即有朝旨，允留永歷帝在滇，由三桂處置。
　　那日吳三桂便大會諸將，商議處置永歷皇之法。部將滿人愛裡阿道：「王爺此舉，將如何處之？」吳三桂道：「某亦不欲處以極刑，只欲將他駢首。」
　　愛裡阿道：「王爺此言，亦太兒戲。他曾為君主，豈駢首猶未得為極刑耶？末將以為，如此未免太慘。」三桂道：「將軍亦滿人，何出此言？」愛裡阿道：「末將誠是滿人，但不忍之心，人所同有。末將若處王爺地位，必不為此也。」吳三桂道：「某非不知。唯朝旨已下，焉能違抗？」愛裡阿道：「朝旨只任王爺處置耳，未嘗使王爺將他駢首也。」三桂道：「恐除將軍外，未有以將軍之說為然者。」時章京卓羅在座，向三桂厲聲道：「愛裡之言是也。王爺世受明恩，或以不得已而至於今日。然回首前事，正當借此機會圖報於萬一。且他亦嘗為君，曾有數省奉其正朔，亦當全其首領。若王爺於此事仍有畏懼，某願以身當之。」吳三桂聽罷，面為發赤，即退入後堂，各人亦散。
　　吳三桂心裡躊躇，覺若不殺了永歷皇，既不泯清朝的猜疑，自己亦不能安枕。
　　惟外面又欲解釋人心，欲以示所殺永歷皇由於朝旨敦促，不干自己之事，冀諉卸於清廷。那日便欲叩謁永歷帝，以陽示其哀憐之意，與不得已之心。但自己已為清國藩王，又不知用明朝衣冠，還是用清廷的衣冠。若衣清裝，即無以解釋人心，若衣明服時，怕當時朝廷知道，如何了得。左思右想，總沒法子。到了次日，與心腹章京夏國相計議。國相道：「即衣清裝叩見可也。」

　　三桂道：「吾欲暗中仍穿明服，不令人知，汝意以為何如？」夏國相道：「王爺差矣。王爺此舉，只欲解釋人心。若暗中自衣明服，試問誰人見之？今王爺已受清封，即以清裝相見，亦能昭示於人。」三桂道：「相見時又不知如何禮法。」夏國相道：「王爺今則為王，永歷今已為俘，其極，亦平揖可矣。」

　　吳三桂亦以為然，即轉進後堂更衣。忽見愛姬圓圓攬鏡自照。原來圓圓已竊聽了夏國相與三桂所言，故意坐在那裡要與三桂說話的。三桂卻道：「卿何獨坐其間？」圓圓道：「妾方才登樓北望，回時覺鬢髮亂飛，想是為風所動，故略行修飾耳。」三桂道：「卿言登樓北望，究屬何意？」圓圓道：「妾北方人也，望家鄉耳。」三桂道：「卿隨侍此間，榮貴萬倍，亦思鄉耶？」圓圓道：「妾昔讀古人與陳伯之一書，說是廉頗之思趙將，吳子之泣西河，故國懷念，英雄且有之，況妾一小兒女耶？」三桂聽罷，默然，隨入內室。圓圓亦隨起而進。忽見三桂更衣，圓圓道：「王爺今將何往？」三桂道：「將往叩見故君也。」圓圓故作驚道：「崇禎帝尚在耶？此大明之幸也。」三桂道：「某非言崇禎帝，只言永歷耳。」圓圓道：「永歷帝已被擒矣。妾以為王爺至於今日，不如勿見。」三桂道：「卿言何謂也？」圓圓道：「君若能撫存朱明遺裔，顧念朱明江山，即見之可也。若不然，設相見時，永歷帝以正言相責，試問王爺何以應之？」三桂笑道：「他已被擒，方將向某求全，寧忍相責耶？」圓圓道：「妾聞永歷寬仁大度，不過臣僚非人，以至滅亡耳。他在緬境時，曾欲自刎，不過以母后尚在，未肯捐生，以是知其非畏死者。王爺勿輕視之。」三桂聽罷，不答。隨穿清國服制欲出，圓圓道：「永歷若見此衣裝，必詫為異事矣。昔已擒之，今又謁之，王爺此行實為可異。」三桂道：「卿勿作此言。若他人言之，吾已罪之矣。須知緬境陳兵之役，皆朝廷意也。」圓圓道：「妾若為王爺，必不如此。」三桂道：「卿戲言耶？」

　　圓圓道：「何戲之有？妾昔被擄於闖賊，猶知不屈，百折而得復見王爺，即此可以見也。」三桂至是赧然，復卸下清裝，先穿明服在內，而以清裝披之在外，又並著從人攜著明冠同去，圓圓亦不復言。三桂便出府門，直乘輿望篦子坡而來。

　　原來篦子坡即在永明池畔，時三桂已安置永歷帝在那裡。當三桂出時，以清裝在外，本意至永歷帝寓所時，即卸去外裝，冀於無人之際以明服相見。

　　不料到時，還見許多舊員環集，求謁永歷帝。即三桂部將，亦多在其中，皆伺候叩見永歷帝。三桂見人心思明，心上不免愧怍。且見各人環列，若脫去外面明（清）裝，也不好看，急令從人把攜帶的清（明）裝帽子，攜回府去，卻在人眾中。那時各人都讓三桂先行叩見，三桂那時覺跪又不好，不跪又不好，惟覺跼蹐不安。永歷帝便問三桂是何人，三桂即報名以應，翻身跪在地上。永歷帝責道：「你是大明臣子，父子相繼受國厚恩。汝以武舉升至總戎，疊應方面，又封受爵典，自應感恩圖報。既引外人以滅國家，今又逼朕至此，汝意將欲何為？」吳三桂聽罷，一言不能發，又不能動。左右急為扶起時，那三桂已面如死灰，觀者無不大驚失色。三桂回至府裡，不寧者數天。自是不敢復見永歷，只傳令將永歷行宮四圍邏守，十分嚴密，凡有什麼人出入，皆要先白三桂。惟自三桂叩見之後，諸臣反以三桂叩見時受驚，尚有天意，故凡見永歷的，皆不敢怠慢。

　　有前任尚書襲彝，本湖南永州人氏，初時聽得三桂入緬，即奔走數十里，意欲隨駕。及至雲南，已知永歷被擒，那時即求見永歷，卻為守門者所阻。

　　襲彝厲聲道：「此我故君也，義應入見。」守門者乃白三桂，三桂亦許之。

　　襲彝乃備酒食而入。永歷接見時，相見大哭。隨以酒食上獻，永歷帝不能下嚥。時有從臣鄧凱相陪，永歷帝哭道：「朕既誤國家，又累母后，死何足惜？所不忍者，只朕幼兒耳。國統既亡，並祖宗的血嗣亦不能保，實在可歎。」

　　襲彝聽罷，哭不能成聲，隨謂鄧凱道：「今皇上已被圍，勢難復脫。看三桂奸賊，勢將斬草除根。足下隨駕日久，日觀皇上奔走流離，只留下這一點骨血，足下獨不動心乎？」鄧凱道：「弟亦日籌，未得其計耳，如先生有高見，願乞教。」襲彝道：「某到此間，見人心尚思大明，看來國中不乏忠義之士。若皇裔尚在，或有輔皇太子以圖光復者，亦未可知。願足下救出皇子，以存明裔。某願以死報足下也。」鄧凱道：「先生之言，某義不容辭，但何由得皇子救出？弟愚昧，實未有良策。」襲彝道：「此間還有心腹人可以同謀否？」

　　鄧凱道：「有三桂部下領兵守衛行宮者副將陳良材，常說到皇上被困，即太息欷歔，若與謀之，當必有濟。弟亦嘗以言挑之。」襲彝道：「盍試以言挑之！」鄧凱即出尋陳良材會晤。良材見鄧凱眼帶淚痕，即問道：「足下得毋哭乎？」鄧凱道：「眼見吾君被難，不久將骨肉無存，是以悲耳。」陳良材歎道：「某亦故明臣子，倘有可以報明之處，雖死不辭。」鄧凱道：「某不過欲為我皇上延一點骨血耳，不知將軍能任之否？」陳良材道：「弟實不難任之，願足下明言，不必隱諱。」鄧凱察其心地無他，即與陳良材同入會見襲彝，商議此事。即彼此計定，令陳良材託言帶兒子入行宮，願見永歷帝。

　　去後，即令永歷皇子扮陳良材兒子的裝束而出，先藏之陳良材家中。鄧凱即混進陳良材營裡，竊往良材家內，與皇子逃走。那陳良材伺守卒換班時，然後自攜兒子回去。

　　當襲彝與鄧凱、陳良材哭別時，好不悲苦。襲彝卻向陳、鄧二人拜道：「明祚不斬，皆兩君之力也。某非畏死，不過初到雲南，路途不熟，終難救出皇子出關，故讓諸君耳。今事已行，某不忍獨生。」即撞於階下。左右急為救起時，已傷重而歿，左右無不傷感。後人有詩贊襲彝盡忠的道：

　　故君被俘入滇城，萬里間關謁永明。
　　熱血直從階下濺，森嚴行在有哀聲。
　　又有贊鄧凱獨救皇子脫險的詩道：
　　當年杵臼共程嬰，殉難存孤各盡情。
　　後世襲彝和鄧凱，流芳青史著忠貞。

　　自襲彝死後，即有人報知三桂，吳三桂也不免有感，令厚葬其屍。自忖：各人思報明主，反覺自己汗顏，不如早將永歷處置。又因前次會議，多人主張不殺永歷，今卻不必會議，只獨斷獨行，令永歷帝及他母后自盡。即揀出兩條羅帶，藏在一個盒子內，外面寫道是食物，送給永歷帝及永歷帝母后等字，即使心腹人直至篦子坡來。

　　時永歷帝正在篦子坡與母后相晤，訴說鄧凱之事，與襲彝撞死一節，正大家傷感，忽聞三桂使人送食物到來。永歷帝聽罷默然，徐歎道：「什麼食物，直鳩毒耳。然朕死不足惜，顧累及母后，此數十年中，又累多少生靈，實在可恨。」說罷，即傳進來。由左右呈上，只是一個盒子，寫明送給永歷帝及他母后的。永歷帝打開一看，見內裡並無食物，只有羅帶兩條，不覺對太后流涕道：「逆賊直欲朕自縊也。」太后聽罷，亦大罵不已。太后復罵道：「三桂逆賊，行此辣手，害我母子。他日九泉之下，當看汝碎屍萬段也。」

　　早有人報知三桂，三桂積羞成怒，即遣章京雙桂領親兵二百名，圍繞篦子坡。

　　那篦子坡在昆明城內，舊有金蟾寺，三桂即囚永歷帝於寺內，惟永歷從臣仍呼為行宮。三桂親兵到時，即圍定寺內。永歷帝知三桂兵到，即使人謂雙桂道：「三桂逆賊已迫朕至此，今你們到此再欲何為？朕死則已，幸勿驚擾太后。」統領雙桂道：「奉平西王之命，以陛下既受羅帶，特候回報耳。」

　　永歷帝道：「此次正對五軍山，朕欲登山一望故都，然後回來候太后終年之後，即行就死，不知能方便否？」雙桂厲聲道：「吾只知奉命耳。若復有言，當令人告知平西王爺，吾不能為汝作主也。」永歷帝聽罷大哭，向太后道：「朕不肖累及母后，今將奈何？」太后道：「逆賊欲吾自縊以掩人耳目，我橫豎一死，不如候逆賊加刀，以成他弒君之名。」永歷帝道：「後世必有知者，太后不必如此。」太后乃大哭，即取出羅帶，永歷帝不忍正視，又慮太后年高，乃代為結束羅帶。左右即移椅子，扶太后上吊，永歷帝只掩面俯首垂淚。除左右隨從外，還有皇后及妃嬪數人，皆放聲大哭，不忍仰視。太后上吊時，仍大罵三桂。不多時，永歷帝尚俯首而泣，左右扶起時，三桂軍士由憐生愛，見了永歷，皆驚道：「此真英主也。」皆竊竊私議，有欲救之之心。且自三桂遣發親兵而後，滿漢諸大臣多來觀視。永歷帝正當太后既死，一發悲苦，乃向妃嬪說道：「自古為君無有如朕之苦者。今朕將死矣，破巢之下，安有完卵？汝們宜各自打算。」說著，各妃嬪皆擁繞永歷帝而哭。時在場看的，自漢員以至八旗將士，皆為感動，紛紛道：「人謂他為仁愛之主，果不虛傳。我們何不奉之，以立不世之功。」一言未了，已有數人割辮而起。

　　雙桂急使人報知三桂，三桂聽得大驚，立發令箭大兵到來，即將多官驅散，並諭雙桂，即取永歷自縊的消息回復。永歷帝此時恐防被辱，即行自縊而崩，亦無暇與妃嬪訣別。三桂更令雙桂擁皇后及永歷次子，直至市場，以弓弦絞殺之。是日卻天昏地暗，風霾交作，對面不見人影，見者皆謂為天怒。事後雙桂回報吳三桂，三桂更怒，傳令將永歷帝、太后屍首，用火焚化，聞者皆不忍往視。左右亦有向三桂進諫，謂不宜太慘，三桂更怒，謂左右道：「他說在九泉之下看我碎屍萬段，吾焚其屍，化為灰燼，則本藩他日雖碎屍萬段，他亦無目見吾也。」說罷一發令人將永歷帝及太后焚化之後，更揚其灰，使分散四處。是時吳藩部下文武員弁，見三桂盛怒，多不敢進言，故一任三桂做作，以至得做這窮凶極惡的手段。

　　那時三桂自害了永歷帝及太后之外，並永歷皇后及皇次子亦已絞殺，單不見了永歷長子，也疑到手下的人暗為藏匿，立即高懸賞格，要緝永歷太子。

　　一面將永歷親屬及外戚從臣，檻送入京，具表報捷。隨後復追究永歷被縊時，有贊永歷帝為真主欲奉之舉事者，大加殺戮。計除章京雙桂以外，共殺去不下二千人。真是天愁地慘，戶哭家號。因見永歷受害之慘，滇人乃改喚篦子坡為迫死坡。後人有古風一篇，單道永歷帝被害的。詩道：

　　大明太祖定天下，一統相傳三百年。
　　延至季世日積弱，君雖英武臣不賢。
　　內遭閹禍外強敵，東陲一望皆烽煙。
　　似此存亡若一線，況復流寇相蔓延。
　　龍蛇混雜闖獻出，敵聞內亂亦垂涎。
　　號召各部興勁旅，乘機洩發寇東偏。
　　松山一戰承疇走，三桂借兵為禍首。
　　自成西去敵東來，前方拒虎狼隨後。
　　雖然申胥哭秦庭，卻送土地為人有。
　　福王棲息依南京，轉瞬揚州先失守。
　　可憐天下祚朱明，魯王唐王皆不久。
　　中惟延平鄭氏起，雄師光復閩台次江右。
　　清兵百萬渡黃河，東南遍地皆干戈。
　　永嗣明統圖光復，君雖明哲臣庸何。
　　可望反覆成棟死，一戰再戰皆蹉跎。
　　奔馳端州並粵左，倉惶滇省依天波。
　　勢窮力盡走緬甸，緬酋慘殺猶殘苛。
　　吳軍直指緬甸境，君臣為俘相芟鋤。
　　逆臣辣手弒帝后，血淚飛揚迫死坡。
　　極惡窮凶志不回，焚其屍首揚其灰。
　　破巢之下無完卵，爰及妃嬪皇嗣交殘摧。
　　天愁地慘鬼神哭，甘弒君後為奴才。吁嗟呼！
　　亂臣賊子古來有，何如三桂罪之魁。
　　試讀明季慘亡史，二百年後人猶哀。

　　自此吳三桂即坐鎮滇中，以平定永歷之故，清廷念其勳勞，即以雲南為三桂食采地。又招其子為駙馬，寵幸已極。

　　如是有年，三桂日即驕橫。所有雲南歲入庫款，皆不奏報，又招兵買馬，直如三代諸侯一樣。因此清廷大為嫉忌。唯是三桂耳目遍佈京中，早有消息知得清廷嫉忌之意，志在探聽確實，以窺朝廷舉動。正籌思無策，忽報大清國順治帝駕崩，吳三桂便趁此機會，以奔喪為名，直進京中。又恐自己入京之後被朝廷挾制，便點起大兵，然後啟程。計大兵不下十餘萬，經貴州、湖南，入湖北、河南，望北京而去。沿途騷擾，三桂又故遲遲其行，以看朝廷之意。隨行如馬寶、夏國相，皆三桂心腹將士。以馬寶為前驅先行，自己在後進發。計行了數十日，三桂尚須兩日方能抵京，唯前驅人馬已在燕京塞擁道路，弄得京中一帶人心惶恐。有言三桂反清復明的，有說三桂帶兵入京志在襲取大位的，紛紛其說。你言我語，居民十室九驚，交相避匿。

　　那時順治帝既崩，康熙帝正在即位，聽得風聲，又不知三桂有何用意，心中不免顧慮，即與廷臣計議。有主張阻拒三桂不令入京的，康熙帝又恐反因此激成三桂反情，終是不決。徐見諸臣紛奏道：「三桂領兵入臨，人馬過多，在京騷擾，驚嚇居民。請旨定奪。」康熙帝立意用安慰之策，以羈縻一時。先派大臣赴吳三桂軍中，先獎頌他的功業，隨說居民惶駭，請不必入京成禮，以靖民心，就在京外設祭哭靈而去。正是：

　　為慮藩心多反側，反教朝意起嫌疑。
　　要知後事如何，且聽下回分解。

第十五回　築菜園陳姬托修齋　依海市楊娥謀討賊
 
　　話說吳三桂入京奔喪，因所帶人馬眾多，騷擾京城，已令他在京外設祭哭靈而去。自此三桂也以清廷為猜疑自己，清廷亦以為畏懼，自己即一面率領人馬回滇。那時清廷仍欲羈縻三桂，俟三桂回滇後，即降一道詔敕，稱獎三桂功勞，由平西王晉封為平西親王，世襲藩封罔替。吳三桂得詔，即請夏國相計議。三桂道：「孤前者入京奔喪，竟不令孤入京，是疑孤也。今又晉封孤為親王，是為藩府，是又有畏孤之心，故示羈縻之術耳。為今之計，須謀自全之道，願卿有以教我。」夏國相道：「大王如欲始終恪守臣禮，自當力辭世襲藩府之任，願解兵權，以釋朝廷之心。如其不能，又當速自為謀，毋延誤時日，自取其敗也。」吳三桂道：「早知如此，孤斷不為緬甸之行矣。然孤以二十年汗馬戰爭，始有今日。既遭朝廷疑，所可以自全者，只恃此兵權耳。曹孟德說得好，若一旦卸去兵權，必為人所算。語所謂騎虎難下，不能以冒虛名孤受實禍也。」夏國相道：「三代而後封建久廢，今大王得此異數，朝廷必有深意。大王能順則順之，若既不能，即取死之道也。究如何而可以死裡求生，自當早計。以韓信之能，破項羽可以破而不能阻未央宮之禍，燕王棣才不及韓信，而可以制建文，此視夫見機之遲早耳。此則大王智力所能，無煩老夫計及也。」吳三桂大笑道：「卿知我心也。」夏國相道：「若以此計為然，趁人心思明之際，幸勿以遲疑取禍。」吳三桂道：「今卻不能，須看部下文武之意如何，待有機會，方可乘勢行之。」夏國相道：「大王之言是也。以恩結人，以威令眾，實為上策。然早自圖，幸勿輕洩。」國相言罷而出。

　　自此三桂一發施恩於人。凡雲南地方，雖為三桂藩地，惟一切官吏等仍多由朝廷虛發。惟三桂用意，一來懼朝廷派人窺視他的舉動，二來欲全用自己心腹，故雖朝廷所任的，三桂也一概撤回，另以藩府龍鳳下批咨部，以某人任某守令，以某人任某參游。縱部選本有定例，亦必撤回，改用藩府所咨選，時稱為西選。那時西選之官遍於東南，即地方督撫大吏，於西選之官亦必改容加禮，蓋恐得罪藩府也。三桂那時勢焰日熾，漸溺晏安，每暇即以聲色自娛。那寵姬圓圓，聲色為一時之冠，惟自入滇以後，頗不滿意於三桂行動，聲色憂容，但三桂寵愛之弗衰。三桂見圓圓常不大歡悅，思有以取媚之，乃大興土木為築梳妝台，以處圓圓。

　　那一日，圓圓謂三桂道：「妾自蒙大王青顧，恩寵有加，復以大王英雄，榮及賤妾，妾復何憾？但妾昔日所言，願大王勿忘之也。」三桂道：「卿所言甚多，究何所指？孤焉能一盡記之？」圓圓道：「妾今榮華極矣。若再享榮華，必增妾累，願得一淨室，俾修慧業以終餘生，並贖前過，此皆大王之賜也。」三桂道：「往者戎馬倉惶，卿尚相隨奔走。今已四方無事，正當安享富貴，何以遽作此想耶？」圓圓道：「昔固許之，大王今何背之？」三桂道：「誠然。卿若離去此間，孤必不見許。若欲於雲南城內為闢地方靜養，孤自可成卿志也。」圓圓道：「今大王位至南面王，美女已下陳充斥，妾亦料大王必許妾也。妾非必要離去雲南，蓋離亂以後，妾家離散，去亦安歸？只願得一山林清趣之地，幽居靜處，稍贖前衍耳。」三桂便允其請，即令人在滇城相度地方，看哪一處最合建築。惟城北一帶地方空曠，枕山臨流，甚為清雅，即令在那處建築樓房苑囿，名為野園，實則自如離宮一樣。那處附近商山，樹木繁盛，三桂更築一園，以通商山，以便臨眺，名為安阜園。更為石棧，直達商山寺。統計野園之內，樓閣亭台有百餘座。又嫌藩府梳妝台湫陋，即在野園內建做圓圓梳妝台。下令建築之日，即另行示令居民，或有房宇相連的一概搬遷。居民一來仇恨三桂，二來又見他所為無理，多有不肯搬遷。到地方府縣官遞稟求免遷徙的，不計其數。初時地方官府縣恐觸藩府之怒，不敢上聞，惟暗中補償遷費，令居民勿得違抗。後以勒遷的房屋過多，府縣官無力補償遷費，始稟告三桂，請示辦法。三桂大怒道：「便是明家天子，且不敢違抗孤，那小民反欲違令耶？」即再出示，限五日內一概遷移，否則即行毀拆。及到期，雖有許多畏禍搬遷，惟是一班窮民，無可遷徙，仍求地方官體恤。那時地方官又恃著藩府出頭，諸事不理。三桂以人民抗己，即拘拿十數人，立行斬首，即將房屋焚燬。故貧民因此露宿山棲，不能勝數，嗟怨之聲，徹聞遠近，三桂概若不聞。且附近商山墳墓亦眾，那貧民無力遷居，還哪有力計及墳墓？故三桂更以那些墳墓妨礙工程，又怨居民不將墳墓遷葬，都令一概掘起，致令骸骨暴露。三桂都不計是那處墳墓的屍骸，惟有令人迭埋一堆，運至十數里外，以土掩之，遂成亂塚一丘，不復辨為誰家墳墓。及地場既辟，即募征丁役萬人，日事興築。所在應用的磚瓦木石，都責成屬下官吏供應。計經年始告落成。又示令國內，凡有奇花異草、珍禽奇獸與一切玩物，倒搜羅盡淨，置諸園中。如有隱匿不行獻出者，即行罪責。以故富紳大賈交相獻納。或偵知那一家藏有奇品，即派人領兵硬行掠取。因此為建築野園一事，騷擾地方，甚於兵燹。

　　自野園落成之後，三桂文字本不精通，唯愧自以武員出身，又附庸風雅，並徵文人題詠野園風景。有狂生夏嚴，題月台一聯道：

　　月明故國難回首，台近荒墳易斷魂

　　三桂不解其意，視為佳句。後為侍者所讒，三桂大怒，令削之，立即捕夏嚴斬首。及野園裝點既備，復於園中辟兩道小河，直通外海。每屆夏令，即與諸妃乘舟於池中，故托名為圓圓築地修齋，實則借此大興土木。只於園中隱樓一座，直通梳妝台，以處圓圓。三桂亦不時同處其中。此外樓閣亭台，風軒水榭，皆金釵十二，粉黛三千，環列萃處，繁華無比。後王思訓有野園歌一闕，單道其事，今已強半遺忘，聊掇拾湊成之。歌道：

　　古滇城北數里許，後枕高山前帶水。
　　孤松峭拔撐天高，綠楊縹緲斜陽裡。
　　此中佳勝古來稀，中有野園壯麗無倫擬。
　　層樓傑閣亙雲霄，水榭風軒隨處起。
　　名花異草四時盡，不盡千紅與萬紫。
　　珍禽奇獸盡搜羅，縱橫遍地皆羅綺。
　　長橋似波百度飛，龍舟競渡聊復爾。
　　十步閣兮五步樓，古稱阿房只如此。
　　中唯妝台尤傑出，隔離天日不盈尺。
　　誰能為此壯大觀，吳王興業震遐邇。
　　借兵入衛明社墟，緬甸凱旋明祚圮。
　　論功不數桑維翰，封藩開府南滇地。
　　昇平而後溺晏安，況復佳人久擅傾城美。
　　大興土木復窮奢，捨是不足娛歌伎。
　　君王豈計民流離，只憂美人心不喜。
　　萬家廬舍皆丘墟，千年墳塚成荒壘。
　　經營累月復經年，大工竭盡民脂髓。
　　野園為欲處佳人，野園成後佳人死。
　　佳人死後野園傾，滄海桑田類如彼。
　　當年藩府今何在？曾不十年長已矣。
　　自古繁華易闃寂，況為國賊民集矢。
　　我來憑弔正欷歔，欲尋野園舊遺址。
　　只留蔓草繞荒煙，何堪再論興亡史！

　　自野園落成之後，三桂不時與圓圓乘車在園內遊覽，故圓圓雖名為修齋，實則奢華更甚於曩時。又在野園內更建列翠軒，俯臨池塘，夾道皆種楊柳，池內又遍植蓮花。每屆夏日，三桂即與諸姬在軒內臨池。軒內計分廳事五座，窗外隙地數十丈，皆栽細草。三桂本不善書，惟好與諸姬在軒內臨池，凡春秋佳日，軒內設宴無虛夕。三桂輒攜筆墨於軒內，作擘窠大字。侍姬數人環列其側，鬢影釵光，真不異蓬台瑤島。當三桂入滇之始，即以永明故宮為藩府，附近柳營一帶，亦改作珍館崇台，至是更由藩府築道，通至野園。計園中有演武廳，三桂又每於秋涼之際，學吳宮中教美人戰，與諸姬列隊為戲。

　　園內如荷花池，如淬劍亭，如九龍池，皆一時名勝也，不必細表。

　　惟三桂自築成野園之後，奢侈橫暴更甚於往日。每日由藩府過野園，鎮日不出府門一步。凡部下稟報事件的，都傳到野園相見。更有時諸姬侍側，亦不顧禮度。因窮奢極侈，自然系暴斂，故種種橫暴，亦不勝數。因此人人怨憤，但畏懼藩府威勢，終無可如何。因此就激出一烈女來。

　　你道這烈女是誰？卻是姓楊，單名一個娥字。本貫雲南廣西州人氏。他的父親喚做楊世英，技擊之術，著名於雲南，故世為黔國公沐府武術教習。

　　楊娥少時頗讀書識字，及年既長，乃從父學習技擊，楊世英責道：「兒是女流，只合事針黹女紅，若技擊之術，非所宜也。」楊娥道：「方今亂世，將來身世且不知如何，焉能作嬌嬈弱質之態，作女紅已耶？」其父楊世英深奇之。又念膝下無兒，只單生楊娥一女，故甚為鍾愛，一切所學皆聽之，遂盡心授以技擊。楊娥盡得其傳。及年十七，即明永歷十一年，沐府遭土司沙州之亂，舉家離散。楊世英竭力救護黔國公沐天波，致身受重傷，回時奄奄一息。楊娥往問父疾，楊世英道：「父以一人竭力救主，以眾寡不敵，為亂軍所傷，父恐不久於人世矣。惜兒是女流，若是男漢，必能為父報仇雪恨也。」

　　楊娥哭道：「兒雖女子，安知便不能報仇？父且放心，兒必有以報父矣。」

　　楊世英遂瞑目而歿。楊娥即草草料理父喪，徐即謀報父仇。

　　時沐天波已倉惶避難，會孫可望兵至雲南，恨沐天波之富儲盡為沙定洲所有，乃託言願與沐天波報仇，天波亦欲借此以恢復藩府，遂倚可望之師為復仇計。楊娥即易笄而弁，變姓名願充前軍，並作向異。遂大敗沙定洲，楊娥手刃沙定洲之首，並乞其首，以祭亡父之靈。至是，軍中已知楊娥為世英之女，莫不奇之。可望欲得為侍妾，楊娥佯允之，託言往改葬故父後，即委身相從，可望亦信之不疑。唯楊娥先曾許字張英，那張英亦黔府武衛，自忖不宜失身於可望，且亦知可望必敗，不應委身相從，故祭葬故父之後，即循跡隱避。可望亦無可如何。

　　及可望既歿，三桂入滇，楊娥年已二十有餘，見三桂陳師緬甸，捕戮帝后，復行殺戮，張英亦被殺，且窮奢極侈，怨聲載道，便深嫉三桂，嘗慨然道：「永歷為吾之故君，沐府為吾之世主，張氏亦吾之所夫，今皆亡於逆臣之手矣。吾以女子力不能誅賊臣，復國家，留此弱質，亦復何用？」便思暗殺三桂。但念暗殺之法必須能近其身，自顧有傾城之貌，久知三桂好色，凡女子稍有姿色，無不百計掠取，計惟有乘其所好，以色蠱行刺耳。遂在城西開設賣酒肆，在肆中設六甕於牖下，自雲便犬出入，每日必濃妝淡抹，獨自當壚，見者無不驚為絕色。

　　時吳藩部下多紈褲子弟，自息兵以後，仍多留麾下，給以資俸。日中無事，惟祛服漫遊。見楊娥美艷，即日飲其肆中，互相嘲謔。楊娥欲借勇力以聞於三桂，又思撲殺一二輕浮子弟。恰有向楊娥調戲者，楊娥即輕舒玉腕提之，投入狗竇，以熱湯澆之。群惡少見其如此，即群起與楊娥相鬥。楊娥殊無畏怯，一躍立諸街中，群惡少復困圍之，楊娥復躍立圍外。群惡少皆向楊娥相撲，楊娥奮其技勇，當者無不披靡。群惡少復行嘩噪，楊娥怒道：「鼠輩何不惜命也？」便挽袖束履，逼近而橫掉之。各皆頭破額裂，負痛而去。

　　明日群惡少復來，楊娥吒吒視之，皆不敢動。即人有就飲者，皆正色拒之，人亦大悟，不敢相犯。

　　那時楊娥名噪一時，果為吳三桂所聞，即欲納之。先使人通意於楊娥，楊娥大喜，以為逆藩死期至矣，立即允肯。不料次日楊娥竟以中寒得病，未幾亦病重而歿，聞者莫不惜之。歿年僅二十四歲。後王思訓有當壚曲一闋，單記其事。曲道：

　　絕世英雄有兒女，事跡心期足千古，娥眉家世事沐府，得報夫仇即報主。生小妙習少林技，時作公孫劍器舞。履端錮鐵背約金，誓入虎穴謀刺虎。城西賣酒身當壚，正色不許鄉人沽。牖嵌六甕犬作竇，靚妝自作雙明殊。吳藩宿衛半紈褲，春日踏青芳草路。酒帘飄處見紅妝，就飲語觸美人怒。玉手提擲狂且狂，請君入甕澆沸湯。鶻拳怒擊誰能當，鼠子卻立重圍張。天街躍出鷹凌霜，敗籜掃盡雌風揚。吳藩委幣欲相納，計日報仇天作合。豈圖蘭蕙掃空階，秋花霜隕風蕭颯。壯志不遂歸墓門，夕陽桃花空斷魂。至今酒肆肆旁水，嗚咽猶似恨潛吞。百年過後遺野址，太息美人胡早死。豫讓欲報智伯仇，漆身吞炭猶男子。君不見，女兒俠骨情女休，紅線紅拂非其儔。

　　當楊娥臨歿時，竊歎道：「我志不成即寂寞以終，此吳逆之幸，而我之不幸也。」及歿後，三桂聞之，不知楊娥之意，反為惋惜。正是：烈女自從終牖下，逆臣從此霸滇中。

　　要知後事如何，且聽下回分解。

第十六回　捕刺客勇士護吳王　　忌兵權朝意移藩鎮
 
　　話說楊娥欲謀刺三桂，正幸以色蠱介紹，將次得近吳藩之身，忽然病歿，志不得逞，自不免死難瞑目。惟死後面色如生，事為吳平西所聞，也不知楊娥要刺自己，只道楊娥既有殊色，又有勇力，一旦先逝，不能收為愛姬，好不可惜。一面令人準備禮物前往弔祭，又多送陪殮之物。自此鄉人皆知其事，以為楊娥以勇力殊色並聞於吳王，自然由憐惜之心，加以愛慕也。多有人前往致祭，就中便有無賴之徒，見楊娥即死，並無親屬，只留酒肆一家，且多人來祭，不特改備祭品，且有兼送陪殮之物者，心中不免垂涎，欲於夜靜時圖竊。

　　那無賴喚作李成，本有些勇力，曾以教習技擊為生，後以賭蕩花銷，弄為無賴，致做穿窬之輩。那一夜，潛近楊娥酒肆中，正欲圖竊，惟除三五酒甕之外，已空無所有。行近楊娥停屍之處，只見她雙環光閃，李成知是兩顆明珠，價值不少，又見她所穿外衣，甚為光麗，更欲遞下來。不料甫解了兩顆鈕兒，忽然有一幅小紙跌下，李成執來一看，卻是楊娥手筆，是將次絕命時寫的。書道：妾抱亡國亡家之道，故君永歷皇，故主沐天波及吾夫張氏，皆喪於逆藩之手。苟無逆藩，必不至亡國。即吾主吾夫，亦何至皆亡？妾積恨於心，欲得當以報國，並報吾主吾夫之仇，故不惜拋露頭面，屈身當壚。蓋聞逆藩好色兼好武，殆欲以武力與顏色動之，冀得近逆藩，以償素願也。今事不能達，而繼志已終，天耶？命耶？抑天仍不欲死逆藩，以伸國民之憤耶？今已矣，後有繼妾志者，妾將含笑九泉矣。楊娥書。

　　李成看罷，心中不覺感動。暗忖：她只是一個女流，有這般志氣，自己是一個男漢，既不像她的有志，更來圖竊，還哪裡算得是人？況那吳藩罪惡滔天，人人怨憤，楊娥有報國之心，豈我便可無報國之心麼？今我李成，橫豎只單身一人，又貧困到這個地步，留此殘身，亦無所用計。不如繼楊娥之志，若天幸成事，固是留名千古；即不幸不成，亦做個轟烈男子，還勝過空負一身本領，要偷竊來度活。當下自歎一番，即向楊娥屍前拜了幾拜。又恐事有洩漏，即將楊娥遺書焚了，立即出門，回至自己寓裡。暗自思量，覺若謀刺三桂，誠若楊娥所說，須近其身。但如何方能得近吳藩身旁，亦頗有難處。因吳藩近日絕少出府，更難刺他。便左思右想，猛然想起一計。因野園內有一位為吳藩料理花木的，喚作張經，曾在自手下學習技擊，今不如借謀生為名，求他引薦。自己若到得野園裡頭，那時謀殺三桂便不難矣。想罷，覺此計實在使得。次日即往尋張經，自言沒處藏身，願幫助料理花木，求他引用。那張經念起師弟之情，無不允肯，那李成便進了野園中。自此留心窺伺吳藩舉動，要謀下手，自不消說。

　　且說吳三桂自從晉爵為平西親王，坐鎮滇中，以永歷帝行宮為藩府，又以昔日沐府各樓宇建為別業。更自野園落成之後，日事聲色，不理政事。自念做到這個地位，已是尊至南面，位極人臣，富貴已極，足慰人平生之願。

　　惟生平所做各事，不免自慊於心。自借兵入關以後，引導外人剪滅明社，已為輿論所不容。至於緬甸一役，更捕虜故君，殺戮帝后，並芟鋤朱明宗室，又復過於殺戮，極惡窮凶。自問不可對以天下後世，心內總不免有些自悔。

　　因此覺自己所做所為，必為舉國怨恨，每每防人暗殺。凡有事出外，必披重鎧，侍從相隨，藉作擁衛。又防藩府以至各處園囿用人必多，其中好歹難辨，防不勝防，更徵用勇士列為一隊，出入不離左右。凡武藝嫻熟及飛簷走壁、矯捷精銳的，皆以重金聘之，以為貼身護衛。就中一人喚做保住，以勇力聞於一時。年約三十餘歲，身材矯小，能在平地飛立於屋上，且一躍數丈，矯捷如猴。又步履無聲，能為雞鳴狗盜。吳藩聞其名，歲給千金聘為侍從。嘗於大會賓客時，吳藩令保住演技。先垂一幕於庭中，高約丈餘，保住一躍，即由幕內跳出幕外。復翻身躍上屋上，緣瓦面直奔後堂，手挾一物，復奔至前簷，躍下庭中，腳步全無聲響，所捧之物，則吳藩愛姬的鏡奩也。計不過半刻，保住即由中庭躍上瓦面，復由前堂至後堂，上落四次，而人幾不知。

　　賓客見者，無不稱羨，三桂亦稱為絕技。自此更優加薪俸，置為腹心，行坐必以保住相隨。

　　時李成立意要謀刺三桂，又知保住實有異能，計思欲除三桂，須先除保住。但恐既除了保住，即驚觸三桂，更難以下手。自念自己善射，能以一弓兼發兩矢。若以兩矢先傷保住及三桂兩人，那時保住受傷，必不能如前矯健，然後再發兩矢，不怕他兩人不同時斃命也。計算已定。

　　那一日保住正護三桂至列翠軒中，正欲徵集諸姬，到軒消遣。時吳藩衛從皆在軒外，貼身只有保住一人。那列翠軒正對淬劍亭，李成已伏在亭上，靠荼薇架遮身，幸不為他人所見。惟自己已看得吳藩真切，心中暗喜道：「逆賊命合休矣。」便提起貂弓，搭上兩矢，窺定吳藩與保住兩人，連弩矢發。

　　第一箭先中保住之左肩，第二箭卻正中吳三桂小腹。不意三桂是日命不該休，雖由府裡直抵野園，仍身披重鎧，矢不能入。吳藩此時已吃一大驚，明知有人殺他，防他再復發箭，便偽作受傷情狀，只喚一聲有賊，即翻身伏在地下，以兩手捧住頭顱，裝做負傷，實則防人射他首領。那保住既已中箭，即跳出軒外，志在捕拿兇手。忽見吳三桂伏地，也疑吳藩真個受了重傷，遂復回身護救吳藩。唯李成又已發出第二枝冷箭，皆連珠而出，亦以為吳三桂伏地，必然致死，故第二次冷箭只專射保住一人，皆能命中。兩箭當中攢在保住胸中。三桂方謂保住道：「吾非重傷，不過偽做此狀，免兇手再射耳。汝速捕賊，不必顧吾也。」保住聽得，翻身復起，喚齊衛從拿人。

　　時李成見保住尚能走動，心中已吃一驚。欲搭箭再射保住，不提防保住已奔到淬劍亭，大呼道：「箭由此發，賊必在此。」幸保住雖如此說，因一時眼花繚亂，未必窺見李成。那時李成自知萬無生理，欲並置保住於死地，復射了保住一箭。惟衛從中有先見李成的，即怒道：「行刺者即汝耶？」說時遲，那時快，那衛從已先射了李成一矢。其餘未見李成的，亦紛向荼薇架上亂射。李成身中數箭，欲脫不得，即翻身從亭上跌下來。保住見了大怒，即拔劍先斫了李成。保住時已受傷過重，負痛不堪。當舉劍斫李成時，乘一點怒氣，用力又猛，故斫了李成一劍，自己亦同時倒地。當下吳藩的衛從齊上，各皆拔劍，琢李成為肉泥。

　　是時野園中已甚為紛亂，吳藩衛從亦已俱到。三桂聽得刺客已死，心才略定，徐道：「孤今日欲在園與諸將較射，故裹甲而出。若不然，必死於賊人之手矣。」復聽得保住已經殞命，大為傷感，即令厚葬之，並厚恤其妻子。

　　自此野園丁役，除藩府宿衛之外，概不許攜帶武器。原來吳藩平日好射，凡左右服役之人，皆令於暇時練習准的。因吳藩只慮府外之人與他作對也，不料親近之人亦要謀殺自己。自經過李成此舉，三桂更提心吊膽。以野園中僱傭之人，實不分良歹，便將前時所用的概令遣散，轉在部下挑選心腹將士的子弟入野園服役，唯厚給薪水，以結其心。其餘有事要出府門，也不敢騎馬，必乘暖轎，復將轎旁遮蓋，並設副車數輛，以混人耳目。又追究引用李成之人，知是管理花木的張經，立即飭部下要拿。張經因李幹出那件事，深知吳藩號令過嚴，必然罪及自己，即立行逃去。吳藩聽得大怒，以為張經必然與李成同謀，即懸賞購緝張經。轉遷怒張經家人婦子，一併拿來，並未訊問虛實，即押赴市曹斬首，見者皆為歎息。

　　三桂猶餘怒未已。那日回妝台上，見了圓圓，不免述及李成之事，並把殺了張經全家一事說出。復道：「孤以匹馬縱橫天下，許多英雄豪傑也喪在孤手，今李成匹夫，敢幹此不道，實在可惡。」圓圓道：「大王且勿過怒。妾拼一言，恐全國之中抱李成之志者，不止李成一人也。」三桂道：「孤亦猝未及防耳。鼠輩縱不惜性命，難道不知平西王能殺人耶？」圓圓道：「大王此言更差矣。試問國中愛大王的多，還是仇大王的多？昔楚靈王剪滅諸鄰，威震天下。及其殞命干溪，軍中竟無有垂憫之者，以人皆怨之故也。今大王雖有功於朝廷，而百姓實無頌德者，願大王力圖救補末路，慎勿恃勢自矜也。妾敢決國中人與大王仇者，尚恆河沙數，伏願大王力補前衍。若逞一時之威，過興殺戮，則結仇愈甚，更非大王之福也。」三桂聽罷默然，惟心中依然未釋。凡服役藩府及隨從左右的，固選用心腹；即委官調吏，亦非心腹人不遣。

　　即由部中准發赴任的，仍多截回，以是京中已生疑忌。且地方督撫，遇事必奏報入京，惟是雲南省裡的大吏，凡有事提奏，必先呈吳王看過，然後拜折。

　　惟吳三桂凡有一事不欲奏報者，皆令擱置不行，故雲南省內奏報絕少。至於國庫出入，卻自三桂到滇以後，未曾報過入京。因是朝廷更為疑忌，以為平西王之封，不過故崇其爵號以酬勳績，若舉雲南全土使三桂認為已有，將來尾大不掉，實在可虞。便大會廷臣開議，欲撤回三藩兵權。

　　時康熙帝即位，人甚聰明，故謂諸臣道：「本朝定鼎，以吳藩三桂及耿、尚二王立功最多。今天下太平，四方無事，徒縻餉項，既非所宜，且吳、耿、尚三王若坐擁藩封，兵權在手，設有意外，亦非所以善保其功名。今欲盡撤諸藩，使得休養林下，兩全其美，諸卿以為何如？」諸臣聽得，皆相對不敢發言，大都懼一經撤藩，實反激三藩之變。故廷臣雖有對答，亦不過模稜兩可，皆不敢決定。康熙帝道：「今諸藩雖有恪守臣禮，惟亦有藐視朝廷者，想諸卿亦有所聞。今若稍存姑息，必養癰成患，不可不慎也。」諸臣聽已，雖覺此言甚是，惟終不敢贊成。康熙帝此時見諸臣情景，料必有為難之處，意亦稍轉。便議先派大員，借巡視地方之名，覘看吳藩三桂舉動，然後決奪。

　　諸臣亦以為然。此時吳三桂之子在京，已招為駙馬，探得這點消息，即暗地以朝廷欲撤藩之意報知三桂，使早自設法。正是：只為藩王多跋扈，反教天子起嫌疑。
　　要知後事如何，且聽下回分解。

第十七回　陳圓姬遺書諫藩邸　吳三桂易服祭明陵
 
　　話說朝廷立定主意，特派員以巡視地方為名，偵察吳三桂舉動。時吳三桂之子既在京中，即以這點消息，馳書報知三桂。不料三桂之子，時雖為駙馬，但朝廷不過借此羈縻三桂之心，實則常懼其父子間互傳消息。果然自提議撤藩之後，即事事關防吳駙馬，故其馳報三桂之書，亦為其妻所得，呈諸朝廷。幸其書尚勸三桂勉盡臣節，是以朝廷亦不過問。單是吳三桂在雲南，未嘗不忖悉朝廷用心，已事事提心吊膽。

　　那一日夏國相獨進藩府，謁見三桂。禮罷，國相道：「某得京中消息，知朝廷有撤藩之意，不過以大王兵權在手，未敢決行耳。大王將何以處之？」

　　吳三桂聽了，似不大驚心，反向國相問道：「卿何由知之？」夏國相道：「有趙良玉者，奉部文來任大理府，恐被大王阻不能赴任，故托親朋致書於吾，請吾為之盡力。吾因與談及京中近事，趙良玉即以告吾，吾料此事甚確，大王總須留意。」吳三桂道：「既有此事，何以不見吾兒報告？以吾兒身為駙馬，又在宮廷行走，苟有此事，當必知之。但無論如何，撤藩此舉實朝廷所必行，所爭者遲早耳。」夏國相道：「既為大王所知，某亦何待多言？」吳三桂道：「孤今日始悔誤之於始也。自借兵入關以後，為朝廷驅除闖、獻，平定各省，陳師緬甸，並成大功。某不過以當年不允以兵力下江南，已為朝廷所忌，故立大功以固朝廷之心耳。」言已，又歎道：「古人說得好：狡兔死，走狗烹，飛鳥盡，良弓藏。今天下太平無事，安用吾輩耶？！」夏國相道：「大王之言是也。丈夫貴自立，苟不能俯首降心，自當早為之計，此則大王所知矣。」三桂笑道：「孤之得幸全者，只恃此兵權未去耳。若一旦解去兵權，恐欲求俯首下心，而亦不可得。孤與卿等這顆頭顱，誰復能保全耶？孤亦思之熟矣。人以為孤為沉緬酒色，實則孤本欲借此韜光養晦，以糊塗廢事或能釋朝廷之疑心。今既欲撤孤兵權，斷不能斂手待抽也。卿為孤之心腹，卿以實言相告，幸勿洩漏。」夏國相道：「大王此言若於十年前行之，天下唾手而定。若行諸今日，須計萬全方可。」吳三桂道：「孤更有一言，為卿所未識者。當借兵入關之際，見朝廷大反前言，孤已大縱疑懼，已與耿、尚二王有言，此後須同心協力，共同保全，毋令後世笑孤等徒作小人也。耿、尚二王亦以為然，故早已歃血盟誓，孤若有舉動，彼必能相應。但輕舉妄動，實為敗事根本，須待人心憤激然後行之，否則事必無濟耳。卿料吾軍可與同事者，究有何人？」夏國相道：「馬寶為人勇謀足備，且與吾等大有同心，可以大任。此外將士，對於大王皆畏威懷德，無所不可。惜雲南地錯南邊，戰馬羸弱，或不濟用耳。」吳三桂道：「卿言極是。近來戰馬病斃亦多，川馬又力弱，難以為用，此則宜早為之計。今孤有養子王屏藩、王輔臣，方任陝西鎮，可令他選西馬之最健的，歲進三千匹，繞道由西藏至滇。似此即不患戰馬不能濟用矣。卿盍為孤圖之。」夏國相道：「恐事機驟發，即三千匹亦不足用。今不如令王屏藩、王輔臣等，秘密購運良馬，第一年須運五千匹，以下歲進三千匹，習以為常，自可以源源接濟矣。」三桂道：「孤今諸事惟托卿與馬寶二人任之，孤惟不改常度，以緩朝廷之心。若稍遲一年，吾軍準備亦妥矣。」夏國相乃領諾而出。

　　自此三桂惟日在野園中，與諸姬環戲。時圓圓方多病，三桂新得一愛姬喚作蓮兒，本姓王氏，年方十七，姿容艷麗，態度幽閒，尤精文翰，字體矯勁，不像女子的，詩文尤膾炙一時。三桂特嬖之，與寵圓圓無異。每於夏日，三桂攜之共游荷花池，蓮兒練裳縞袂，立於九曲橋邊，特饒雅致，三桂比為出水芙蓉。三桂又搜羅滇中名士，置諸幕府，以收物望。每於公暇，三桂以幅巾便服召諸名士宴會。及酒酣之際，三桂親自■笛，宮人以次和答，高唱入雲，即令蓮兒與諸名士濡筆為詩，互相唱和，以鋪揚其事。座中無不興高采烈，即大呼賞賚。不多時，已見珠玉金帛羅列滿前，宮人互為攘取，三桂相顧大樂，並先取以贈蓮兒。蓮兒得之惟貯諸箱簏，絕不耗用。三桂獨問其故，蓮兒道：「妾自承恩寵，凡膏粱文繡皆大王所賜，妾得此額外賞賚，亦何所用？姑積存以待大王留餉戰士。」三桂聽罷，更為欣慰。自此賞賜宮人，亦不復如前揮霍，因為蓮兒一言所動，故留有用之財以充軍實也。蓮兒見宮人惟事奢侈酣樂，頗不以為然，獨與圓圓相得，每呼圓圓為姊。自圓圓病後，蓮兒不離左右，且為親侍湯藥，圓圓謂蓮兒道：「吾留此席以待妹久矣，但風流有限，必有闃寂之時。君王溺於晏安，後事尚不知何似。妾將就木，或不再見淒涼境況也。」言罷而泣。蓮兒道：「吾君性情嚴厲，妹子承寵未幾，藥石之言，不敢亂進。吾姊從大王於患難之中，以至今日，寧不能一言？妹子日見君王與夏國相、馬寶三人密語於園中，意日來必有事故，不過不敢過問耳。」圓圓道：「姊亦言之久矣。但姊雖有言，雖未觸大王之怒，究未回大王之意。今行將就木，古人說得好：「我躬不閱，遑恤我後』，斷不敢復贅一詞也。」蓮兒道：「姊言誤矣。姊終不幸長辭人世，但隨侍大王已久，豈忍坐視？或借一死以感動大王，固未可知。且姊有遺言，亦足使妹子等得為後來借口，以進諫大王也。」陳圓圓亦覺此言有理，便令準備筆墨，特揮一函，以告三桂。並囑蓮兒道：「此書必待吾死後方可呈發也。」蓮兒領諾，遂扶圓圓於病榻中，移就案旁，圓圓乃濡墨為書。時圓圓以春風無力之身，既經久病，又勞文思已是氣喘聲顫，粉汗如珠而下。蓮兒為之調護備至，費時頗久，其書始成。書道：伏以大王起家武功，世受明恩，父子相繼，得專■政。在先朝厚澤深仁，至矣盡矣！天禍朱明，闖、獻迭起，神京破陷，龍馭賓天。大王當國破家亡之際，只坐視以貽誤事機。迨事勢不可為，始借力外人，以伸一時之忿，此大王之深誤也。當敵軍既進，神京亦亡，國號遷移而有天沉地慘之變，大王不於此時號召人心，以佑明室，復為敵馳驅，馬足縱橫於汴梁、川、楚之間，爰及緬甸。此時此際，明裔固亡，漢祀亦斬，此又大王誤之又誤者也。大王既樹不世之勳，以開國元良為封藩開府，南面稱孤，榮亦極矣。乃大難甫平，猜嫌遽起，古人所謂「狡兔死，走狗烹，飛鳥盡，良弓藏」者，其在此乎？今大王如欲保功名，存富貴，自可自卸兵權，終老林下，寧受萬年之唾罵，猶得一日之安閒，此范蠡與大夫種之事，可為前車也。然或嫌疑未釋，則孤身遠引，其勢益危。大王苟不能低首下心，抑亦早為之計，遷延累日，噬臍之悔，豈復忍言。今大王唯溺於晏安，不知發奮，蕭牆之禍，將有不可勝言者。語曰：「人之將死，其言也善」，願大王勿河漢妾言，此則大王死裡求生之機會也。伏唯大王圖之。

　　書罷，喟然歎道：「古人稱美人為傾國傾城，實則人主自傾之，於美人何與？褒姒足以危周幽，而后妃反足以助文王。妾承大王之寵久矣，今幸早十年，若是不然，恐大王設有不韙，後世將以妾為口實矣。」言罷，淚如雨下。蓮兒再三撫慰。是夜圓圓遂歿。

　　侍者奔告三桂，三桂聽得大悲，乘夜前往圓圓妝台，撫屍大哭道：「此天喪吾美人也。」旋命在商山寺旁營擇吉穴，為安葬圓圓，並徵集工役數百人，大興土木，真是壯麗堂皇，無美不備。或有言陳美人不應葬在寺旁者，三桂道：「陳愛姬生時每欲削髮為尼，孤欲以此遂其心志也。」經數月後，大工始成。後人有《題圓圓墓》曲，以紀其事。曲道：

　　滇城山河勢泱泱，勝地尤推商山寺之旁。
　　美人一死須吉穴，俾得歲時薦馨香。
　　難得美人知大義，洞明種族與興亡。
　　沐承恩寵深且厚，瀕死未嘗忘君王。
　　君王太息美人死，伏屍痛哭淚不止。
　　春猶未老紅顏盡，天胡先奪美人去。
　　美人一去將何依，聊為美人營吉地。
　　美人生小好修齋，擇穴無如商山寺。
　　法鐃鐘鼓寺中聲，將為美人品超度。
　　自古美人傷遲春，君王晏安猶不悟。
　　唯此美人知愛君，況感君王恩寵遇。
　　一死猶陳藥石言，猶冀君王一回顧。
　　古雲傾國皆美人，唯此美人憂國步。
　　君王為哀美人死，大興土木營墳墓。
　　歲時俎豆須薦馨，特為美人彰異數。
　　世遠年湮墓漸荒，但見晚煙迷古樹。
　　我來憑弔欲欷歔，不堪回首商山路。

　　自圓圓歿後，三桂後宮不下千人互謀爭寵，唯三桂獨寵蓮兒。且除蓮兒而外，更沒一人向三桂進諫一言者，故三桂唯留連酒色，日事笙歌，所有政事俱付之夏國相及馬寶。三桂又有二女，乃擇部下少年有謀勇者，招為東床。

　　其長女許配郭壯圖，次女即配與胡國柱，故郭、胡二人，當時實與夏國相及馬寶同掌事權。一面催王屏藩、王輔臣速解戰馬，以備舉兵。三桂又借言籌邊，令夏、馬、郭、胡四人增募兵卒，大有待時而舉之勢。

　　那三桂陽則放棄政事，陰則準備興兵，宮內唯蓮兒頗知一二。三桂並囑蓮兒道：「孤若有所謀，慎勿令福晉知之。以伊子猶在京中，朝廷已招為附馬，恐福晉以愛子之故，必阻孤所為，是誤孤大事也。」蓮兒領諾，皆不敢以三桂之心輕洩。故三桂以為自己所謀，除一二心腹外已無人得知。不提防，章京玉順早窺伺三桂舉動，已密奏京中。即京中自提議撤藩不果，早已特派使者赴滇偵察。

　　那日三桂聽得朝廷派使者來滇，使者已抵貴州。吳三桂以為遣使到來的用意，只欲窺探自己的舉動，已令部下各員，如使臣到來，須周旋唯謹。不料朝廷之意，以遣使巡邊為名，若使臣只直至雲南，必啟三桂疑心，乃令使臣由貴州繞道，先行入川，然後由川入滇，復同時派出使臣多名，並巡各省，以掩三桂耳目。唯京中各大臣，以三桂直視雲南為己國，命官置吏不由朝廷，不久必然為變，不如令三桂移鎮別省，如三桂肯從，便無反心，倘三桂聞命不肯移鎮，便是反形已露，不可不防。朝廷亦以為然，時清康熙十一年也。

　　唯三桂在滇蓄志反正已久，因目見舊部或老或亡，半歸凋盡，乃擇諸將子弟及四方賓客，凡資質穎悟者，都令學習黃石素書及武侯陣法，並於暇日，練騎射習準頭。一時少年之士，凡談兵說陣的不可勝數。所收士卒，又皆孫可望、李定國之舊部，皆耐戰健鬥，故兵力雄於一時。三桂並借安不忘危之說，日日令馬寶、夏國相、郭壯圖、胡國柱等訓練兵馬。那時所慮，只是糧餉不足。三桂早已招徠商賈，資以藩府資本，使廣通貿易，借興商之名，以實府庫。又以遼地產參，利盡東海，唯其餘藥材多出巴蜀，便嚴私采之禁，以官監之，由官收其材而鬻之於市，犯者論死。於是滇川精華盡歸藩府。三桂那時已知國富兵強，唯以時日待人心思變。

　　那一日，使臣已由四川入滇，三桂特令部下諸將往接，自己亦出郭相迎，陽作改容加禮，先迎使臣至館驛中。忽相連又聽得朝廷已特派使命，奉詔諭到來，新使將已到境。三桂聽得大疑，自忖：來使以巡邊為名已至滇省，如何又有一使到來，究是何故？一面與心腹將士相議，一面又發部下往迎新使，一同到了館驛中。新使開讀詔諭，三桂依然拱聽。詔道：平西王吳三桂，昔以闖、獻不靖，乞師入關，有功社稷。自是南征北剿，懋著勳勞，厥功尤偉。朝廷論功行賞，特封為平西親王。今西南既定，以該親王郁處滇中，實屬用違其長。唯國家藩籬，尤在東部，特以平西王吳三桂移鎮關東，並加世職，俾資鎮懾，以衛國家。該王任事向來忠奮，此次聞命，必能慷慨成行，以無負朝廷之委任。命到之日，宜凜遵，再膺懋賞。

　　三桂接了詔諭，仍不動形色，即向新使說道：「此朝命也，安敢不遵？候部署各事，即奏報起程日期矣。」言罷而退，先留心腹部員款候兩使。三桂回藩府後，即召夏國相、馬寶商議此事。三桂道：「朝廷此舉，只欲調虎離山。孤遵命亦死，不遵命亦死。孤若死則卿亦難獨生也。為今日之計，只宜於死裡求生，諸卿計將安出？」馬寶道：「大王所以幸全者，只恃兵權，此大王所知也。大王若能以全滇之地，百萬之眾，甘受縛於人，請好自為之。如其不然，便當速謀自立。某等雖不才，當為大王效力，即肝腦塗地，方稱本心。」夏國相道：「此計已決，馬公不必再為此言，但不知人心何如耳。不如以詔諭發表，看人心如何，然後計較。」馬寶道：「人心若不以大王移鎮為慮，又當奈何？」夏國相道：「滇中官吏將弁為大王心腹者，十之八九，誰不唯大王之馬首是瞻？且與大王相依為命。今不過假此詔敕以震人心耳。」

　　三桂道：「夏卿之言是也。凡謀大事，以人為主，趁人心奮激之際，何患所謀不成？」便以移鎮之詔告示部下，果然全藩震動，皆以為三桂一去，諸將皆不能保全，無不怨憤不已。三桂知人心可用，乃密與馬、夏二人計較。夏國相道：「今吾等舉兵滇蜀，所在皆有阻隘，終不能全進也。不如謀至中原，然後舉事，據心腹以至指臂，長驅北向，即可以逞志矣。」三桂深以此計為然，便不動形色，依然拜詔受命，款待新使，敬謹不已。

　　那三桂卻與夏國相、馬寶、郭壯圖、胡國柱陰勒部將，部署士卒，屆期即發。先定以郭壯圖留鎮雲南，應付糧草，計點庫款，以連年廣通貿易，大有贏餘，皆準備應付。時兩使皆不知其用意，以為三桂既已受命，必無變志，故唯催三桂起程，並道：「朝廷以關東重要，不能假手他人，故以重任付王爺。目下即宜速發，勿再延緩。」三桂聽已，亦唯唯答之。及逾多日，仍未起程，兩使乃始為都督，間亦凌辱其將吏。那時將吏紛紛奔告三桂，三桂更激言道：「彼奉朝廷使命，不可抗也。即今本藩移鎮關東，即是與諸君生離死別，孤固不知死所，即諸君自孤去後，亦未必獨存，以朝廷疑忌既深，所以至此。彼悖使命以凌辱諸君，在諸君唯有隱受之耳。」諸將皆奮然道：「某等隨大王出生入死，乃有今日，朝廷既不念前功，反加猜忌，某等寧死，斷不能受辱也。」言罷，皆力請三桂不可移鎮。三桂復陽言朝命不可抗違，以慫動人心。時使者仍未見三桂起行，乃再為催促。三桂以諸將不從為詞，並道：「若過逼太甚，恐諸將難制。本藩當以善法處之，無不允從。今唯求尊使假以時日，暫緩行期耳。」兩使仍不知其意，反信三桂之言，為酌議改期起程。

　　三桂知人心已動，那一夜即在藩府中置酒高會，與諸將大宴。酒至三巡，三桂道：「今將與諸君別矣。三桂以一武夫，得為朝廷建立大功，皆諸君之力所致。孤不忍捨諸君，即諸君亦不忍捨孤也。今當與諸君更盡一杯，以表離情。」說了，復親自向諸將輪流把盞。當三桂說時，諸將已人人感動。又值茶前酒後，氣概益豪，至是乃更為感激。那三桂把酒之後，復回至座處，向諸將發歎道：「老夫與諸君共事近三十年，皆已甘苦備嘗，方有今日。今四海昇平，國家無事，朝廷已無所用於吾與諸君等，行且遠矣，且未知廷意何在，聊盡今日之歡，與諸君話舊，此離合死生皆難逆料。譬如一兔，所能自存者，只靠其窟耳，一落平地，人人得而捕之。故孤與諸君，他日得相見與否，未可知也。」諸將聽得，皆為泣下。

　　時有楊健者，武勇過人，吳三桂收為義子，時人呼為十三太保，三桂倚為腹心。至是令楊健領勁卒守衛藩府，諸將此時已皆喻其意。凡三桂平日心腹之人，亦皆已約期待變。及使臣更催迫三桂，三桂即復會諸將，名為勸行，實則激變。當諸將齊集，三桂即道：「行期已迫矣，此次更無可緩。朝廷之嚴譴固不可逃，然不意使臣之驅役老夫，一至於此。諸君行矣，毋徒自取辱也。」諸將聞使臣驅役之語，無不大怒，即齊聲奮然道：「行即行矣，彼何相逼為？」三桂復故意慰之曰：「吾再三思之，此實朝廷之意，誠不可緩。

　　使臣安知孤與君等有如何苦衷？以朝意所在，故不能不催迫也。然諸君之得以處此土，以有其家，以享富貴，伊誰之賜？在諸君，必謂有許多汗馬功勞方有今日，然朝廷之意不為然也。朝廷以諸君一衣一食，皆其所施恩。若違抗詔諭，是不愛其性命耳，諸君當細思之。」諸將至是皆稽首道：「某等得有今日，實邀殿下之洪福耳。」三桂道：「此恐未必然也。」諸將又道：「然則果出朝廷之恩乎？」三桂道：「此言正是。但亦未必盡然。孤以昔日受先朝厚恩，待罪東遊。以闖賊為亂，特召孤入衛神京。孤以闖賊既破京禁，計不得兩全，乃乞師本朝，期以雪君父之仇恨。幸天能垂鑒，闖賊即滅。繼平滇蜀，皆奏大功，相將棲息於此。然今日之富貴，孤與君等皆先朝餘蔭耳。故君陵寢猶在於此，今將遠行，理應祭此。」原來三桂自進兵阿瓦，取永歷帝以歸，已將永歷帝后縊死，由貴陽府自殮，即將永歷帝后蒿葬在雲南城外，故三桂如此說。當下諸將聽得，皆再拜聽命。三桂見諸將已從己意，即擇日祭謁明陵。並下令道：「如祭故君，須以故君之衣冠往謁也。」諸將亦唯唯聽命。
　　到那一日，即與諸將共詣永歷陵前。三桂先服明朝衣冠，自夏國相、馬寶以下，皆一律穿戴明裝，共至陵前。三桂並指其首謂諸將道：「我先朝曾有此冠乎？」又指其身道：「我先朝曾有此衣乎？」說罷，淚如雨下。諸將聞三桂之言，皆互相觀看其衣冠，見三桂淚下沾衣，諸將亦一齊傷感。三桂見諸將感動，即含淚對諸人道：「孤今日不得已之苦衷，尚難向諸君縷述。然孤此心此意，他日諸君必知之。孤今日將羞見先陵也。天乎！何牽孤至此？」
　　言罷，又向諸將道：「孤今日易服祭謁先陵，皆諸君所目睹。人不可忘故君，亦不可忘故國也。諸君其預圖之。」諸將聽得，皆為應諾。正是：昔已借兵殘故國，今何易服祭先朝。
　　要知後事如何，且聽下回分解。

第十八回　北京城使臣告變　衡州府三桂稱尊
 
　　話說吳三桂服明朝之服，率諸將往祭明永歷皇陵，並謂諸將道：「諸君不可忘故國，亦不可忘故君。」諸將無不應諾。三桂復道：「後天起程，當重會於此。」說罷即回藩府，立即催使臣先行起程回京。一面佈置各事，以其婿郭壯圖留守雲南。並下令屬員道：「老夫耄矣，行且戍邊，唯軍旅之事，以昇平以來久失訓練，明晨當於郊外大閱，違者即按軍法。」

　　到了次日，清早起來即響動鼓角，整齊隊伍，軍容甚盛，先抵郊外。三桂披掛鎧甲，坐騎駿馬，直馳郊外而來。中央掛大旗一面，三桂在馬上默祝道：「如我此次得成大事，有至尊之望，須射中紅心。」連發三矢，皆中的，三桂大喜。但念自己棲閒已久，恐三軍以為老耄，須以武力示之。時場中先設一案，三桂先下馬坐定，凡長槍大戟，畫甲雕弓，環列左右，以示聲勢。

　　令人準備各項武器，三桂復飛身上馬，獨馳驟數回，每一回即飛馬上，接一件武器，運動如飛，風馳雨驟，英武絕倫，三軍皆為色變。操練之後，三桂下令，明日起程，都在郊外取齊。

　　一夜無話。次早大軍環集，諸將亦全裝貫甲，先期而至，次後三桂到來，即率諸將再詣永歷皇陵。三桂並穿方巾素服，在陵前再拜痛哭。自夏國相、馬寶以下，皆隨之而哭，伏之幾不能起。三軍亦均感動，同時下淚，哀聲震動遠近。三桂至是，知人懷異志，即命前隊先行，自擁大軍繼後而行，由郭壯圖率諸官送至城外。三桂囑道：「雲南之事，盡以委卿。」郭壯圖道：「某當竭力以圖盡職，願大王前程萬里，早慰人心。」言已而別。三桂由是起程，每日只行二三十里，即已駐紮。約數日後，即稱病不起。

　　時地方官吏皆知三桂必有異志，那兩使臣雖然先行起程，仍沿途逗留，以窺三桂動靜。那時見三桂擁兵不動，乃互相計議，以三桂此次移鎮，果其心志無它，自可待命歸朝。今既擁大兵而行，其意已不可測；又托故不進，顯然必有異心，計不如告之撫臣，使催促之。計議已定，乃會見撫臣，力請催促三桂起程。那時撫臣王之信，亦以三桂移鎮本有朝命，如何好抗？乃親往見三桂道：「大王此次移鎮，本遵奉朝旨而行。朝廷亦以關東事情緊急，唯大王力足以鎮之，故有是命。今使臣之意，以為大王早到一日，關東必多一日之益，遲到一日，關東即多一日之危，願大王以國事為重，力疾起程，實國家之幸。」三桂道：「關東本無事，不過朝廷不諒老夫之心，為此調虎離山之計，是疑我也。然老臣盡心王室，疑我實誤矣。老夫果不遵命，必不到此。無論關東有事與否，老夫必去，奈為二豎所侵，稍暇時日耳。」撫臣再勸數四，三桂仍作此語，撫臣無奈，乃回告兩使。那兩使復親至三桂榻前，催促詞色甚為嚴厲。三桂仍堅臥不起，日唯延醫診脈，以掩人耳目。

　　到了那日，諸將會集，齊至三桂榻前問安。三桂道：「孤此病乃心疾也，藥不可為矣。」諸將道：「大王心疾，究從哪裡說起？」三桂搖手歎道：「孤曩者負恩明室，引敵入京，雖成勳業，至今猶耿耿於心。自是披堅執銳，身經百戰，為國家開拓疆土，掃靖狼煙，是孤雖有負於明室，而已有大勳於本朝也。章皇帝不以老夫為不肖，賜以藩封，載在盟府，垂十餘年，始有今日。今朝廷以我移鎮，是疑我也，疑我必殺我矣。吾與諸君共事三十年，實不忍遽別諸君，故暫且盤桓於此，庶得與諸君再敘耳。」諸將聽罷，即忿然道：「大王究有何罪，而朝廷乃欲殺之耶？某等感大王恩遇，斷不忍捨大王，願大王明以告我。」三桂道：「此易知耳。關東實無別事，何用移鎮？此次調離老夫，必有深謀。在兩使臣必知之，故敢藐視老夫與諸君也。且撫臣，一外使耳，老夫雖不德，實為藩王，而乃凌逼至此，是撫臣亦先知廷意矣。今前隊雖至湖南，而老夫尚在滇省，即如此虐待，一旦孤身入國門，即一夫之力可執孤以付廷尉，此時老夫豈尚有生路耶？」諸將聽罷，皆各怒髮衝冠，謂三桂道：「大王既知此行利害，豈除斂手待斃而外，更無他策耶？」三桂道：「此難言也。孤只誤在當初，至今日唯委命於人耳。然孤所慮者，破巢之下必無完卵。孤若死，恐諸君亦不能久耳。唯孤可死，如在諸君必不可死，以孤得諸君之力以成功名，位至藩王，富貴已極，死復何憾！所難堪者，諸君耳。現使臣凌辱之狀，彼回京後必劾及諸君，以諸君汗馬數十年，官不過一階，騎不過一匹，乃亦無罪被禍也。孤豈無情，常為諸君是念。唯今日已無可如何矣！」言罷淚如雨下。時馬寶在旁，早會三桂之意，即攘臂道：「看使臣光景，不殺吾等不止。使諸君如無罪仍甘心受辱，弟復何言？若馬某則斷不能斂手待斃也。」說罷，各人皆道：「我們亦斷不肯遽死，願大王有以教之。」夏國相道：「諸君不必躁急，凡事須從長計議。今日非我們負朝廷，實朝廷負我們也。以我們汗馬功高，既不蒙體諒，又以猜疑見殺，人非土木，誰能忍耐？今日之事，唯有反耳！唯有反耳！」三桂急自掩其耳，離座而起曰：「再休亂言！免累及老夫。」那時三桂雖如此說，但心中見諸將如此，已竊自歡喜。唯諸將聽得三桂之言，哪裡肯聽？都忿忿而出，各人互相傳佈，都謂吳王此行，必不能免，吳王若死，朝廷必斬草除根，連自己也不能完全了。一傳十，十傳百，互相嗟歎。馬寶見人心大動，反向部下說道：「今日若死裡求生，唯有反耳。奈吳王優柔不斷，且畏首畏尾，意欲斂手就捕。不知朝廷此舉，大負我們，即我們今日舉兵，後世猶當相諒。奈大王不聽，實為可惜，不知諸君之意若何？」那時軍校皆奮然道：「我們心志已決，便是大王不從，我們亦反矣。」馬寶道：「大王久著威聲，究不如得吳王為之主，更易成事。不如逼大王，使不能不反，較為好策。」三軍聽罷，皆以為然，便一聲呼喝，約有千數百人，直擁至撫臣行衙，把府衙重重圍住。直進衙裡，先尋撫臣王之信，一見即罵道：「負心賊，助桀為虐，凌辱大王以及我輩，我當教汝先死也。」撫臣王之信聽了大驚，正欲逃往，已是不及，被馬寶軍士趕上，一刀兩段，先結果了性命，即割了首級，呼嘯而出。回營後，大呼道：「撫臣欲謀殺大王，並及我輩，我們已誅之矣。朝廷負心，不念勳勞，反謀殺戮，今日之事唯有作反，能從我們者，可即來。」是時使臣凌辱及撫臣威逼，皆已傳遍各營，又自三桂哭陵之後，軍心已變，各軍一聞此語，都踴躍願從。即由為首的持撫臣首級往見三桂，三桂見了，偽為大驚，頓足大哭，以頭搶地，幾至失聲。即謂諸人道：「撫臣乃朝廷命官也，爾輩如此，是殺我也。朝廷必然加罪，孤豈能免乎？孤固不能幸生，即一家三百口，亦同時不保，恐爾輩亦不旋踵而俱盡也。昔日無事，猶欲殺孤，況今更殺撫臣乎？」說罷，更放聲大哭。諸將齊道：「大王不必介心，唯有反耳！吾等決無悔心也。」三桂聽罷，即霍然起坐，謂諸將道：「事勢至此，已無可如何。諸君不欲舉事則已，既欲舉事，立即便行，不宜因事以取禍也。」諸將聞言，皆應聲動地。三桂便部署諸將，先令囚執兩使，並令以撫臣王之信的首級祭旗。其妻聞變大驚，急馳至軍前，抱三桂之足大哭道：「大王此行，殺吾兒矣。」言時以頭搶地。因三桂之長子在京，方為額駙。那時三桂聽得，亦動起父子之情，隨之下淚。隨謂其妻道：「孤亦不得已耳。欲存吾兒，必殺吾身。且為諸將同情相逼，以孤若見殺，諸將亦不能苟存，故不能以吾兒一人，而誤諸將性命也。」諸將聞言，亦為感泣，交相勸慰，其妻始含淚而退。當下傳令，囚執兩使。

　　獨新使王新命早知三桂必反，乃預先逃遁，不得被獲。時已逃至衡陽，聽得三桂舉兵之耗，大驚道：「吾早知之矣。彼若安心遵命移鎮，何至擁大兵而行？然不料其反之速也，吾幸不及於難。今吾若不入京報告，更待何人？」便馳赴入京，加緊郵驛，日行七百里，計程五晝夜，已抵京城，直赴兵部衙門告變。當到兵部衙門時，已神昏氣厥，撲到大堂之上。部吏見他裝束，知是使臣，又看他郵驛到來，如此情景，知必有事故，乃即報知兵部大臣。那時兵部大臣聽得，立即出堂，令扶起王新使，進以湯藥，問其原故。

　　王新使氣喘言道：「三桂反了！撫臣被殺了，使臣被囚了。」只說得這數句話，已不能再說下去。徐徐又說道：「今三桂已傳檄四方。吳軍已將到湖南也。」兵部大臣聽得，立即奏知朝廷。那知朝廷得知此事，真是異常震動，立召諸軍機大臣商議。以吳三桂久經戰陣，部下能員極多，且他的羽翼又遍佈各省，固不難望風響應，故得了此耗無不惶駭。有獻議以吳三桂的羽翼遍佈各省，須先行除去的；有獻議以京中大員多三桂舊交，恐其互通消息，宜先謀除絕根株的。唯康熙帝以為不然。因如此辦法，反致人心激變，事更難定，便立意一面發兵調將握守險要，所在戒嚴，以待三桂；又拜川湖總督蔡毓榮為大將軍，防守四川、湖、廣；再以賴培為大將軍，防守長江一帶，並降諭各省督撫提鎮，以固疆土。這諭一下，各省都如風聲鶴唳一般。康熙帝並謂諸臣道：「往者前明福王、桂王、唐王，各割一方，朕猶不以為意。若三桂尚有大勳，人心所繫，部下雄兵百萬，皆是能戰之士，實不可不防。」

　　因此便有親征之意。奈廷臣皆交章諫阻，故暫作罷論，唯仍須看三桂動靜，然後定奪。

　　且說三桂自舉兵之後，即傳告四處，欲鼓動人心降附。唯自覺難於措詞，左思右想，乃委曲其說。凡各省大員平日與他有往來的，都佈告自己起兵原由，那布啟寫道：平西王吳三桂為佈告事：昔先朝不幸，闖、獻為殃，以至宗社淪喪。本藩方待罪邊陲，未遑援救，負罪良多。自念滿洲僻處東遼，久荷先朝之覆庇，應重友邦之誼，念切同仇。故本藩欲除逆安邦，聊效秦庭之哭，冀稍盡報國之忱，用是借兵入關，俾清妖孽。乃前方拒虎，後即進狼；既去元兇，又來大敵。蓋本藩在秦晉報捷之日，即滿人在燕雲踐位之時矣。乃以羈縻之術，封本藩為平西親王，本藩此時徘徊歧路，仰天徒哭，欲受命則此心有愧，欲反動則軍力已疲，不得已乃隱忍須臾，冀圖後舉。乃大難甫平，彼即為斬草除根之計，隱謀所在，殺機已露。伏唯本藩昔負前明，上無以報國家，下無以對黎庶，一死亦復何惜？顧老夫雖耄，猶冀贖以前愆，忍以此大好河山，棄付他人之手？爰糾集舊部，羅致英雄，共起雄師，俾伸大義。凡爾臣貳，爰及軍民，皆皇漢之同胞，盡前明之赤子，自當共表同情，並伸義憤。檄到之日，祈各來歸，共膺懋賞。

　　自此布啟發表之後，閩省耿王，粵省尚王，皆從令反正。那貴州提督李本深，本為孫可望勁將，自降清之後所向有功，乃得保為貴州提督，平日已與吳三桂互相往來，至是聽得吳三桂布啟，先已歸附，舉兵同反，其餘各省響應的尚多。那時三桂已行抵衡州，見四方響應，心中竊喜。唯諸將以既舉大兵，不可一日無主，紛請三桂即位稱尊。在三桂本欲先立明裔，以飾人心，唯於緬甸一役，頗難解說，因此乃有稱尊之意。正是：方奉北廷移別鎮，又思南面作真皇。要知後事如何，且聽下回分解。
 
第十九回　建帝號吳三桂封官　受軍符蔡毓榮調將
 
　　話說吳三桂既有稱尊之意，即與各心腹大將夏國相、馬寶、胡國柱等計議。三桂先說道：「孤此次首倡大義，志在反正。誠如諸君所言，國不可一日無君，今為大局計，諸卿有何高論，不妨直說。」胡國柱道：「大王此舉，名正言順，故檄文一發，人心響應。獨惜明社既墟，至今二十年，縱朱家或有遺裔，均已匿跡銷聲。況且亦無從得其真確，又何由得明裔而輔之？大王若必欲訪尋，恐假姓冒名者紛至沓來，此時更難處置。為今之計，不如大王權攝國事，以號令四方，較為上著。」夏國相道：「胡公所言亦是。但目下人心思明，故我兵一舉，各自歸命。若一旦反其道而行之，人心向背固未可知也。然事在創始，非有英明強幹之主不可以有為，故即能訪得明裔，亦斷難及大王之英武。故大王權宜行事，亦是上策。」馬寶道：「二公之言雖有至理，唯亦有見不到處。蓋今日人心，非盡思明也，思中國耳。且我等必求明裔而輔之，於緬甸一役，亦難解說。今大王英明神武，名正言順，以舉義師，擁雄兵百萬，上將千員，若北向以爭天下，誰敢抗者？故依某愚見，宜自即帝位。然後勵精圖治，選賢任能，大事固不難定矣。成敗在此一舉，大王宜立定大計，毋再游移。」吳三桂聽罷，心中大喜，卻又故說道：「孤此舉本無利天下之心；奈不得已耳。既是明裔難於查訪，願諸君更舉賢者，孤當力效前驅，決無退志。」言罷，夏國相、馬寶、胡國柱齊說道：「英明神武，智勇足備，聲澤及人，方今誰有如大王者？願大王勿再多讓，以誤事機。待大王即定之後，國家有神聖文武之君，士卒有敵愾同仇之氣，彼縱有強弓勁弩，精騎善射，焉能抗我耶？」三桂此時已心滿意足，仍謙讓道：「既諸君如此推戴，孤亦不敢固辭。今孤權攝大位，若他日得有賢能者，抑或得朱家英明真裔，然後再議，可也。」說罷，即令夏國相選擇良辰吉日，以郊天即位。時在康熙十二年也。

　　吳三桂已年逾六旬，唯精力未衰，其一種豪氣，亦無異少年。又念向來所向無敵，此次實視中國如在掌中，以為人心既歸，一舉可定天下。懷了這個念頭，今見為諸將推戴，自然歡喜。即令改常德治為行宮，暫備湖南為建都之所，待天下既定，然後重返北京。又令在衡州府衡山縣築壇，祭告天地。

　　以宮殿本用黃瓦，今只改一府衙為宮殿，自須變易舊觀，唯時候倉促，急不能辦，即由黃漆塗之，草草將事。至於皇帝冠服，仍學明朝裝束，亦趕緊備辦。由夏國相、馬寶、胡國柱三人會議，建國大周，改元利用。即以康熙十二年為大周利用元年。

　　那日清晨，吳三桂即令王屏藩與王輔臣共圖甘肅。去後，又拜夏國相、馬寶為丞相，總理軍國機務。夏國相進道：「清朝定鼎已近三十年，各省佈置漸歸完善。今我興師，須分擾各省，使各路並進，方易得手。」吳三桂道：「卿言是也，朕之遣將先入四川，即是此意。」夏國相道：「即拔一四川，恐亦未能制彼之死命。方今蘇、浙、閩、粵為精華所萃，宜一併遣將入閩、粵，若耿、尚二王與我會合，各起兵北上，則大事定矣。」吳三桂聽罷大喜，即封其侄吳世賓為官定國大將軍，以其婿胡國柱為金吾衛大將軍、武英殿大學士，並令胡國柱遣李本深收取西川。胡國柱進言道：「李本深昔為孫可望勁將，轉戰各省，於四川地勢形圖尤為熟悉，用之可謂最得其人。但四川一省地理阻隔，且中國雄兵猛將多聚其間，恐只靠一李本深尚難得力，不如擇良將以為之輔，方保萬全。」吳三桂深以其說為然，遂並封其侄吳之茂為西蜀大將軍，使與李本深共圖四川，若既得四川之後，即進窺秦、隴，自西而北，以會控京師，與各軍相應。計議已定，即擇日即位。

　　是日冠冕旒，衣龍袍，登皇帝位。各將皆以次朝賀，山呼既畢。三桂自念此次得為皇帝，實出諸將擁戴之功，且將來用兵，皆賴諸將之力，自宜厚其封賞，以結其心。時凡三桂的心腹黨羽，皆聞風相應。三桂遂封王輔臣為鎮西大將軍，封王屏藩為征西大將軍。以李本深為首先響應，乃封本深親軍金吾衛大將軍，使領本部兵五萬人先行入川。復封其侄吳世賓亦為親軍金吾衛大將軍，以本部人馬沿湖南下廣東。復遣部將馬承蔭會兵廣東，與吳世賓會合進取。自平南王尚可喜歿後，清朝即以其子尚之信承嗣平南王爵，仍駐廣州，掌理藩事。三桂並為手啟諭尚之信道：孤昔與令先君賢王待罪東陲，嗣以國家多難，闖、獻搆亂，宗社既危，始相與借兵入關，冀圖恢復。乃我方告捷，敵已入京。孤與令先君方徘徊歧路，痛哭流涕，以無功國家而負罪明室也。當此之時，勢頹力竭，既不能倒戈反正以報先朝，遂赧顏並污先命，受爵為藩王。令先君曾與孤言，謂苟有機會，勿忘明室，乃口血未乾，令先君遽殞。孤徬徨滇蜀，孤掌難鳴，近十餘年矣。維思北朝分茅胙土、賜爵封藩、世襲罔替之語，載在明府。乃孤則殘喘苟延，令先君則墓門未拱，而北朝已為德不終，遽興撤藩之議。夫撤藩雲者，即殺機所伏也。孤等何罪？因功見忌，因忌見誅。烹走狗而藏良弓，於斯為甚，乃令先君九泉之下亦將不瞑。孤自念有生數十年，既負明室，又負國民，意欲圖抵罪，死裡求生，乃履霜堅冰，首倡大義。幸天尚愛明，人方思漢，義師一起，四方向附，指日大好山河復歸故主。伏望貴王仰承先君之悃忱，感念明朝之德澤，舉兵來會，以寧社稷。則新朝論功行賞，貴王將世世子孫永開藩府，此國家之福，亦大王之幸也。方今北朝猜忌既生，殺機遍伏，孤念切同仇，感懷先誼，用告大王。以大王精思慎慮，必有以自處也。唯大王圖之。

　　尚之信得書之後，正自躊躇，唯當時北京朝廷以廣東地方重要，自聽得告變之後，已特令承襲定南王孫延齡領兵四萬往扎廣東。又加廣西提督馬雄，為幫辦防務副將軍，調兵到廣東協守。蓋北京朝廷亦懼尚之信與吳三桂相應，故特調孫延齡及馬雄以監督之也。故尚之信心中即欲附從三桂，唯懼孫延齡、馬雄等不從，實多不便。且念馬雄一人不打緊，只怕孫延齡部下兵多將廣，若得他同心歸附吳王，是閩廣一帶皆勢如破竹，天下不難定也。因此，便親到孫延齡行營，故以言相試。當相見之際，先寒暄了一會，尚之信先道：「今吳王舉兵，自號反正，賢王斷他將來局面如何！」孫延齡不知尚之信之意，只直說道：「吳王號召，人心如響斯應，吾甚懼朝廷難與相爭也。」尚之信道：「若吳王成事，我們又將何以自處？望賢王教我。」孫延齡道：「不如觀其動靜，再商行止。」尚之信道：「賢王此言未嘗不是，唯今吳王傳檄遠近，人心動搖。今又吳世賓、馬承蔭領兵十萬，橫行兩粵，事機已迫，恐不容我等觀望也。」孫延齡至此，已略會尚王之意，即道：「賢王有守土之責，孫某當唯賢王之馬首是瞻。賢王若有主意，不妨相告，吾兩人義同心腹，斷不洩露也。」尚之信道：「某實告君，以吾先君子與令先王皆與吳王並起關東，以有功朝廷，乃賜封藩府。聞朝廷實主撤藩之議，以吳王最強，故先制吳王，而後吳王有此一舉也。吳王若亡，吾等亦不獨全，此賢王所知矣。今吾等若應吳王，於朝廷目下雖為不忠，惟於國家未嘗不順，願賢王思之。」

　　孫延齡道：「此論正中吾意，邇聞朝廷詔至閩中，令耿王出鎮江西。唯耿王有不從之意，看來耿王亦將歸附吳王也。且就今大勢觀之，北朝勢將休矣，吾等反正，亦在此時。但不知馬雄意見如何耳？」尚之信道：「若馬雄一人，吾力足以致之。且吳王來將馬承蔭，本與馬雄為兄弟行，亦不患其不從也。今請與歃血為盟，彼此同心，欲行共行，欲止共止，各無相背。賢王以為何如？」孫延齡聽得大喜，遂與尚之信歃血為誓。

　　歃誓既畢，尚之信道：「今賢王既已同心，料無反悔。唯今福晉為太后養女，認為公主，於朝廷受恩深重，某恐其阻賢王之行也。」孫延齡道：「賤內雖為太后養女，然以勢相凌，故夫妻間時多反目。吾為孔王之婿，入嗣為定南王，人方謂某為以妻貴者，其實恥之。吾此行固不以告人，亦不以告吾妻也，賢王不必多慮。吾所慮者，不知賢王將何以處馬雄耳。馬雄向為先孔王部將，與某亦不相能，若見馬雄時，慎勿言吾與賢王共謀此事也。」尚之信領諾而去。

　　正回至藩府，忽報馬雄來見。尚之信道：「此天賜其便也。」便屏退左右，即請馬雄入內。茶罷，馬雄先說道：「今三桂令吳世賓、馬承蔭統大兵前來，不日將抵端州，不知大王以何策御之？」尚之信道：「某正為此事大費躊躇，因恐軍心或不受調也。」馬雄道：「賢王何出此言？」尚之信道：「吳王此舉原為撤藩之議所逼，吾等部下皆諸藩勁旅，須知撤藩之說即所以滅諸藩。朝廷此說，實以激變人心。故吳王檄文一發，諸藩響應。吾昨夜微服巡視軍中，見軍人皆有怨言，謂朝廷本欲剪除藩將，故吳王出而反正，今又率我們以對敵吳王，是助朝廷以滅藩也，吾等本效力於藩府，今乃使我們倒戈，自相魚肉，吾等死也不甘心，這等語。因此本藩大覺為難。將軍若有良法，願乞賜教。」馬雄道：「有這等事？某一概不知。大王曾有見過孫延齡否？不知孫某意見若何。」尚之信道：「孫公木偶耳，毫無決斷。今可與謀者，唯某與將軍耳。」馬雄道：「然則賢王既先得風聲，必有高見，願乞明言。」尚之信道：「吳王此舉，其名固正，其言亦順，故一經號召，四方響從，某固懼不能抗之。且我軍心難用，若強之使戰，勢將倒戈而向，是吾等即不死於吳軍，亦將死於我軍。即幸能苟存，朝廷亦將乘撤藩之勢，以兵敗見誅。是某與將軍一進一退，皆死無葬地矣。」言罷，歎息不置。馬雄大為感動，乃奮然道：「大丈夫貴自立，既若此，吾等不宜斂手待斃也。吳王來將馬承蔭與某為兄弟行，某且先觀其舉動。倘不得已，當從吳王以圖大事。且吾等亦大明臣子耳，返本歸原，國人猶將戴我。雖朝廷欲行加罪，然以吳王大勢既成之後，朝廷亦無如某等何也。」尚之信聽罷猶豫，馬雄道：「彼此密謀，安有洩露之理？但須得一歸附吳軍之路。今如大王所言，是孫延齡與我們相反矣。彼在粵中窺我等左右，實為不便，不如殺之以為進見之功。大王以為何如？」尚之信道：「某亦素惡孫延齡者，唯吳王初起，凡從附者多多益善，待某先見延齡探之，挾他與我們同事。彼若允從，此時雖有嫌疑，亦當消釋，以顧全大局。如其不從，殺之未晚也。」馬雄亦以為然。尚之信遂要共誓。去後，尚之信一面告知延齡，言馬雄同心，願親見馬雄，共議大事。那時延齡聽得，以為馬雄願見，我不妨前往；那馬雄聽得，亦以為延齡先來，我不妨款洽；已皆在尚之信意料之中。

　　那日尚之信便親到延齡軍中，向孫延齡道：「馬雄已與我等同心矣。今請賢王過馬雄營中，共商大計。」孫延齡道：「吾與馬雄雖昔日同隸孔王麾下，然自結怨以來素無來往。吾位則承襲藩王，而秩則勢如駙馬，且承命為大將。今馬雄不來見我，焉有我先行屈駕之理？」尚之信聽已，笑道：」賢王果不出馬雄所料也。」孫延齡道：「吾何為不出馬雄所料？」尚之信道：「馬雄謂賢王度量淺狹，性情偏急，伊本欲親來拜見，唯懼大王不肯接延，反於同謀之事致生意見。吾乃力辯其非，謂大王寬洪大度，於前事概不介懷。

　　吾當親見孫王爺，同到麾下商議。故某之請大王親到馬雄營中，乃吾之意，非馬雄之意也。且今日既同心反正，是以大局計非為一人計也。況馬雄本先願來見，即大王先往，又有何屈辱之處耶？願大王思之。」孫延齡聽罷，覺得尚之信言之有理，且自己亦不宜為馬雄看破，便道：「大王之言是也。某即與大王前往便是。」尚之信大喜，便與孫延齡一併望馬營而來。到時，馬雄得尚、孫二王齊到，以為孫延齡向與己不睦，今亦親來先謁自己，當為十分榮幸，立整衣冠迎接。到密室裡頭，彼此茶罷，尚之信即重申前議，彼此歸附吳三桂，共圖大事，三人自無不同心。即商議停妥，由尚王回達吳三桂，由孫、馬二人派員往迎吳世賓、馬承蔭兩軍。

　　那時三桂所發吳、馬二軍，方行抵潯梧，忽得孫延齡、馬雄派員到來迎接，並尚王亦已歸附，好不歡喜，立即報知三桂。三桂道：「孫、尚二王來歸，吾無憂矣。」立即與夏國相計議，仍封尚之信為藩王，依舊在粵管理藩事。孫延齡亦仍封藩王，待天下定後，再分茅胙土，世為藩府。至於馬雄，則封為東吾路大總管，得掌軍權，並專證伐。一面催吳世賓、馬承蔭速入廣州，會合孫延齡等，進征各郡。留尚之信在粵應付吳、馬、孫、馬各軍糧草。

　　又以馬雄本系廣西提督，熟悉廣西情形，並調馬雄安撫廣西各郡縣，然後進軍江西，會同北伐。分插既定，又一面將孫、尚二王及馬雄來歸之事，佈告各地，為勸降計。

　　早有消息急馳報入北京，那時北京政府不聽猶自可，聽了眼見兩廣地同時失去，即再集廷臣會議對待之法。時大將軍公爵圖海正留京中，亦與會議之列，即獻議道：「今三桂聲勢既大，各省為之響應。兩廣既為彼有，恐閩中耿王亦不盡可靠也。且陝西一帶王屏藩、王輔臣，皆三桂之假子，年年為三桂由北邊運馬，沿西藏入滇，歲購三千匹，以應軍用，是三桂逆謀蓄之已久，即王輔臣、王屏藩與之同謀亦非一日。臣懼屏藩、輔臣二人不久即反，是川、陝亦為彼有矣。三桂既以雲南為根據，若東南則兩廣、閩、浙，西北則四川、陝、甘，彼皆據而有之，三桂復由中央沿兩湖而進，我若分頭抵禦，必防不勝防。」圖海甫說至此，康熙帝道：「朕欲調將先至閩中，以監視耿王，復遣將赴陝以防王屏藩之變，諸卿以為何如？」圖海道：「此時赴陝，恐亦不及，且亦無濟。陛下不見孫延齡乎？授為藩王，待之不謂不厚；認為額駙，愛之不為不親；朝廷方倚之以監視尚王，彼反為尚王所用俱歸三桂。故調將監察，仍非得計也。臣以為各省響應，只惑於三桂復明之說耳。今三桂僭號稱尊，人心必大不如前。不過既已歸附之，又懼朝廷之見罪，乃無可如何耳。臣料各省人心，必視三桂盛衰以為進退。人心即復歸朝廷矣。」康熙帝道：「卿言誠是。然卿視諸將中，孰可以為三桂敵者？卿可舉之。」圖海道：「以臣所知，莫如川湖總督蔡毓榮，當三桂入川之後，毓榮為三桂所辱，因是積不相能，故蔡毓榮萬無歸附三桂之理，此一層可以放心。且毓榮卓有韜略，久經戰陣，多著勳勞，聲望又足以濟之。若授以重權，濟以重兵，厚以糧草，假以時日，臣料蔡毓榮必能收功也。」康熙帝聽罷，大喜道：「卿算無遺策，何懼三桂耶？」便拜蔡毓榮為靖逆大將軍武信侯，令帶本部人馬，並助以吉林馬隊，共大兵十萬，移鎮荊楚上流，以御三桂。並令圖海為招討大將軍威武公，統兵十萬，以為後援。又令承順郡王統兵為南北救應。那蔡毓榮受命之後，並奏請以提督楊捷為副將軍，統水師，駐長江以為犄角，俾共禦三桂。康熙帝亦從其請。正是：已見吳王稱帝號，又升蔡督總兵權。
　要知後事如何，且聽下回分解。

第二十回　迎馬首孫延齡殞命　卜龜圖吳三桂灰心
 
　　話說朝廷當時將出師與三桂對敵，三桂知得消息，卻與左右計議道：「吾知朝廷必以兵權付蔡毓榮也。因朕自義師一舉，天下響應，北朝見孫、尚二王突然歸朕，自料用人甚難，惟見毓榮與朕有仇，故放心任用。今以毓榮統兵，以圖海為後援，是以全力對朕也。毓榮、圖海久經戰陣，號為能將，此行不可輕敵。朕將鎮定兩廣之後，親破蔡毓榮。若毓榮既敗，圖海亦無能為矣。」左右聽得，皆祝道：「陛下神算不可及也。」三桂便傳諭與孫延齡、馬雄，使回駐廣西，俾免後患，兼應付糧草。一面使丞相馬寶督兵與蔡毓榮相持。

　　原來蔡毓榮亦懼三桂，與圖海互商，以三桂部下向稱勁旅，其將夏國相、馬寶亦皆文武足備，智勇雙全，亦不敢輕視吳軍，須細觀吳軍動靜，方敢進戰。並道：「三桂一舉數省齊附，大勢已震動。此行若稍有挫折，吾軍心更為瓦解矣。」圖海亦以為然。故蔡毓榮只扼守岳州，暫行駐紮，待人心稍定，佈置定妥，然後交綏。馬寶亦扼守洞庭，待吳三桂到時方行出發。是以兩軍相持，如停戰一般。不在話下。

　　且說孫延齡與馬雄本來不睦，自同附三桂之後始復有往來。忽得三桂之諭回扎廣西，孫延齡大喜道：「廣西乃吾向來食采之地，吾亦樂觀故土也。」

　　便與馬雄領了本部人馬，遄往廣西。瀕行時往辭尚之信，那尚之信道：「君等亦樂回廣西否？」孫延齡道：」此吾所願也。」尚之信道：「吳王此策大誤，恐天下士從此去矣。」馬雄道：「大王何以見之？」尚之信道：「吳王初舉，乘此人心歸附之時正宜速進，乃坐踞湖南，久未北上，使北朝得為之備，此策已非。今兩位以戰功致通顯，號為能將，本應用兩位為前驅沿閩浙而北，與各道齊進，則收功較易。若廣西僻在南陽，自吳王既得湖南，是北朝與廣西聲氣久已隔截。又廣西左鄰雲南，又毗廣東，更在湖南之後，斷不為吳王后患。況廣西久已歸附，何勞勁將駐守？乃不使兩位先立戰功，反用諸廣西幽閒之地，竊為吳王不取也。」馬雄道：「大王此論甚高。惟吾等既受詔命，不能不行，待到廣西後以利害告知吳王，再作計較。」便辭了尚之信，與孫延齡回軍廣西。不知三桂之意以北朝方調孫延齡與馬雄至廣東，今特調他兩人回廣西，看他是否受調，即知他是否真降。及聞延齡與馬雄已奉詔起程，三桂乃封孫延齡為臨江王，又封馬雄為步軍都督。馬雄心滋不悅，以兩人一同歸附，而延齡爵在己上，大不滿意，謂左右道：「早知如此，我不降矣。」左右道：「凡事論權不論爵，將軍位為都督總管，是延齡一日在東，即一日受將軍節制也。」馬雄意稍解。自此凡有公事至延齡處，皆用令箭，延齡心亦不服。那一日與馬雄相會，謂馬雄道：「吾兩人初本不睦，今以吳王反正之故，致兩人共事一方，實出意外。」馬雄道：「若非君先到吾帳中，亦恐無面商之日也。」延齡道：「雖然，然將軍不欲見吾，吾亦不往見。將軍懼吾不為延接，因不敢見吾，故吾特親謁將軍，聊藉此袒懷以示將軍耳。」馬雄聽罷愕然，已悟悉為尚之信所掇弄，惟默然不語，特心中已深嫉延齡。又惡其爵居己上，自是乃有殺延齡之心。

　　原來孫延齡之妻名孔四貞，為定南王孔有德之女。初曾育於吳三桂府為三桂養女，當有德在桂林陣亡，其子庭訓亦已見殺，時朝廷因有德歿於王事，又憫有德無嗣，乃以四貞收養宮中，太后認為養女，封四貞為和碩格格。及四貞年已十六，太后欲為擇配，四貞自稱有夫，不能另配，蓋有德生時，已將四貞許配孫延齡矣。太后得知，便下詔求得延齡，由太后之命成為夫婦，賜以大第，在西華門外。並賜延齡為和碩額駙。當有德歿後，以線國安代統其眾。惟是孔王藩府久虛，乃以孔四貞掌定南王府事，以延齡世襲一等阿思尼塔番。那孫延齡美丰姿，曉音律，又長於擊刺，體魄矯健，能趨九尺屏風。獨不喜讀書，凡遇有章奏，唯令幕友誦之，並令斟酌可否。若與人交際，性獨和平，尤有容人之量，故朝中大老亦多喜之。那孔四貞亦美貌多才，獨性殊驕傲，自以身為太后養女，又掌藩府，不免輕視延齡。延齡自然不悅，惟以四貞為太后養女，仍有所畏忌，只得貌為恭謹，以順承其意。那四貞因此復喜延齡，凡出入宮闈皆譽延齡才德，因此太后亦善視延齡，其恩寵與親王無異。四貞不知延齡之計，以為延齡性情柔順易於制服，故藩府事無不專決。

　　延齡心更不平，自是延齡有謀奪藩府權柄之意。當本朝康熙五年，四貞面奏家口眾多費用浩繁，請就食廣西，即有旨交親王、貝勒、諸大臣會議，皆以為可。遂有旨：以線國安向統定南王舊部駐防廣西，特以年老休致，以孫延齡為鎮守廣西將軍，並進上柱國光祿大夫、和碩額駙，並掌定南王府事。四貞亦隨任，以和碩格格儀衛同行。朝廷又封四貞為一品夫人。惟四貞自念，以和碩格格已居極品，今忽封夫人，顯然以夫致貴，反滋不悅。疑延齡居中播弄，故夫妻之間復積不相能。

　　時有戴良臣者，本為四貞包衣佐領，頗有才智，常欲大用。適延齡部下應設都統一員、副都統二員，有旨由孫延齡選用，故戴良臣自薦欲充此職，又薦其親串王永年。孫延齡皆不允。良臣無法，乃轉謀於四貞。那時四貞正欲自己多用心腹以制延齡，遂力行強薦，始以王永年為都統，以戴良臣、嚴朝綱副之。惟延齡自任用戴良臣後，那良臣每事專斷，盡奪延齡與四貞之權。

　　於是廣西一地，盡知有都統，不知有格格與將軍。至是，四貞亦悔為良臣所賣，夫妻間復相和好，共訴於朝廷，陳述良臣等不法。惟良臣等三人亦共劾延齡，以故朝廷特令督臣金光祖按查其事。那金光祖卻與嚴朝綱為至戚，反左袒三都統，而謂延齡御下失宜。不料朝廷不信，復令大臣按問。時三都統皆懼得罪，遂合力運動，故大臣亦不直。延齡遂有殺良臣之意。會吳三桂舉兵，朝廷懼廣西諸將不和必致僨事，乃調延齡移鎮廣東。及三桂以書招延齡，那延齡自以昔受制於其妻，後受制於部下，朝廷又不分皂白，眼見三桂勢力已大，便與尚之信同降三桂。未幾，以三桂之命回鎮廣西。以權位之故，延齡又與馬雄不睦，由是延齡欲殺良臣，並殺馬雄。惟四貞見延齡已歸三桂，即以書達延齡，然後自歸京師。其意以為，延齡如敗自己不與同謀，可留清朝餘地；若延齡可以成事，則夫妻情在，亦可以自全。那延齡亦知其意，不為相強。惟廣西此時已盡附三桂，戴良臣等亦恐見殺，故又謀求容於延齡。

　　延齡大喜道：「此獠合當撲殺矣。」乃陽為周旋，並請王永年、戴良臣、嚴朝綱及其部下十三將校至府中會宴，名為商議共輔大周，以圖立功。戴良臣等不知其意，以為泯卻前仇，欣然赴會。那孫延齡卻先伏刀斧手二百人，酒至半酣，擲杯為號，刀斧手齊出，遂盡殺戴良臣、王永年等，只逃出朱瑞一人。

　　那朱瑞本屬苗人，甚有膂力，見主將被殺，欲為主將復仇，且惟謀殺延齡而苦無奇計。恰馬雄亦欲除去延齡，乃密召朱瑞與謀，並道：「如此如此，可以殺延齡矣。」朱瑞大喜，一面依馬雄之言，自去準備。那馬雄卻以密函飛告三桂，舉發延齡將反。那函道：自陛下倡舉義旗，四方向附，以人人有思明之念，即人人有愛國之心。臣與孫延齡皆大明臣子，何忍自外？生成故首同歸命新朝，冀效馳驅，稍贖前罪。不意延齡陽為歸附，陰懷不軌。以孔四貞為延齡正配，日前已束身回京。當延齡歸附新朝時，四貞固未嘗進諫，在北朝必以延齡夫妻為同謀，使延齡而果真心歸附，則四貞必非北朝所能容矣。復有王永年、戴良臣、嚴朝綱者，曾任北朝都統，近欲歸附新朝，力請臣為之先容。臣以延齡名位較隆，使延齡代奏。乃延齡挾詐以殺王永年等並其部將十三員。夫殺降者以阻歸附，立心已不問而知。證以孔四貞可以宴然回京之事，情跡顯然。是名為新朝馳驅，而實為北朝效力。若不及早察覺，後患何可勝言。臣以國家大計，雖與延齡交厚，亦斷不敢壅於上聞。惟陛下察之。

　　吳三桂得書後，即與夏國相計議。國相道：「孫延齡向與馬雄不合，此次同時歸附，不過為尚之信所構成。今馬雄之言，恐有詐也。」三桂道：「他援引兩事為證，延齡實無可自解的，安能不信？」夏國相道：「聞馬雄以延齡爵居己上，心懷怨望，不可不防。且延齡夫婦向不相能，其妻念北朝私恩，即捨延齡以回北京，皆意中之事，亦不可不察。願陛下勿因此以殺延齡，致阻歸附者之心也。」三桂道：「戴良臣等曾托李本深援引，欲歸附我朝。及本深入川，延齡回桂，始改求延齡薦引。今他必殺王永年、戴良臣、嚴朝綱等，其暗為清朝助力可想而知。今若不除，後必為患。」便不聽夏國相之言，飛諭吳世賓與馬雄會商，除去延齡，以絕後患。吳世賓得令，即函商馬雄。

　　那馬雄聽得，自然大喜，即遣朱瑞赴世賓軍中為助殺延齡之計。朱瑞即以馬雄所授之策，先集苗丁數十人在城外埋伏，吳世賓即揚言入桂林城與孫延齡有事會商。延齡不知其計，正樂得與世賓會晤要訴馬雄之短，便親自出城迎接。乃吳世賓到時陽與為禮，孫延齡方下馬之際，朱瑞率苗丁突出，共斫延齡。延齡猶呼「有賊」，與朱瑞相拒。拔劍力斬數人，勢已不支。朱瑞道：「賊即汝耳。」併力與延齡相鬥。畢竟延齡眾寡不敵，即行斃命。吳世賓令割取延齡首級，用木匣盛貯，使人送往馬雄。一面表告三桂，並敘朱瑞歸附之心。三桂大喜，即封朱瑞為總兵，以吳世賓有討延齡之功，即以臨江王之爵爵之。又以馬雄首行舉發，乃封馬雄為安國公兼金吾衛大將軍。

　　當吳世賓將孫延齡首級送到之時，馬雄好不歡喜，即令人開視，掀髯向延齡首級笑道：「延齡，汝昔為定南王，今為臨江王，固一世之雄也，顧也有今日耶？」說罷正揚揚得意，見延齡首級突然睜目張口，躍然豎起，其頭直撲馬雄身上。馬雄大叫道：「延齡殺我！」即時咯血遍地，已不省人事。

　　左右急為救醒，惟湯藥疊進，皆無功效，且合眼即見延齡。但初時心中尚不敢言，只推說自己臥房有鬼物為祟，以遷於別室。惟一入門即見延齡睡在房內，再遷一處亦復如是，迫得馬雄無法，唯令妻妾婢僕每夜輪流環守。唯仍見延齡怒目而視，即有時馬雄熟睡，仍在夢中發囈語，大呼「饒命」。家人大為憂心，加以家人迷信，共作為延齡索命，只不敢明言，每日只設法祈禳。

　　奈馬雄的怪病依然如故。家人設法亦延聘過什麼茅山道士，開壇捉鬼，卻全無影響。每天唯不離湯藥。醫家都道這病奇怪，無不束手。

　　那一日馬雄稍欲行動，便著人扶出大堂聊作散步。忽見孫延齡在大堂上據案而坐，馬雄一見即大驚倒地，自呼道：「我孫延齡也。吾以私仇殺王永年等，是誠有過，然王永年、戴良臣輩，不過以廣西既失自懼見誅，只勉強求附，非真降也。吾妻與吾向為反目，彼背我回京亦意中之事。汝馬雄以一時猜忌之心，屢以令箭調吾，吾位為王爵，猶且忍之。今汝猶不自悔，挾詐殺我，我雖死斷不令汝獨生也。」言訖，猶伸拳動足。逾時，七竅流血，登時殞命。時吳世賓尚留桂林，聞得此事，也迷信孫延齡是冤魂不息。細細詳查，知得孫延齡與王永年、戴良臣私仇甚深，即與馬雄亦向來不睦，且夫妻間亦積不相能，故查知四貞回京為延齡所不知，其殺王永年等，亦無意阻其歸附。因此心中亦憤馬雄，奈他已死，亦屬無法。惟有把此事始未告知三桂。

　　三桂見了，歎道：「早從夏國相之言，不至如此。若不昭雪延齡，是阻歸附者之心也。」乃開復孫延齡臨江王爵，改封吳世賓為靖東王，並奪馬雄爵職。不在話下。

　　且說吳三桂自在衡州即位，即派馬寶領兵北行與蔡毓榮相拒。吳三桂即欲親征，意欲一知此行何如。因聞衡州山嶽廟有大龜甚為靈異，三桂欲一卜其前程，遂與諸大臣同往。胡國柱諫道：「今大兵已起，無論龜卜如何，譬如箭在弦上，不能不發。卜之而吉，不過徒快一時；卜之不吉，反足喪沮心志；斷不能視其吉凶以為進退也。以陛下倡義反正，成敗固不必計，惟當奮勇向前而已。卜龜之事，願大王勿行。請揮軍長驅北行，以定大事，此國家之福也。」吳三桂聽罷愕然。夏國相道：「胡駙馬之言甚是。古人雖有龜卜之事，然與陛下地位不同。以陛下今日，唯有進而無退，龜不過水族一無知物，焉能倚以為行止？設卜而不吉，三軍之氣從此餒矣。」吳三桂此時亦覺胡夏二人之言有理，但心中志在平定一統，傳世萬年，故欲一佔其靈異，仍不聽胡夏二人之言，只說道：「朕非信此無知水物，不過人傳其靈異，朕且往覘之耳。」說罷即率諸大臣前往。到時，先以中國地圖置諸神座前，叩拜之後，默視龜之所向。但見那大龜蹣跚而行，四處循走，終不出長沙、衡、永間。已而復由貴州至雲南而止。三桂又復再禱，那大龜三復如之。三桂見了，大為失色。正是：空逞狼心思大位，頓教龜物沮雄心。
　　要知後事如何，且聽下回分解。

第二十一回　據陝西王屏藩起事　逼洞庭夏國相鏖兵
 
　　話說吳三桂因在山嶽廟卜驗龜圖，見那大龜蹣跚行走，終不出湖南、雲、貴之外，心中大為失望，徐搖首歎道：「孤初舉義旗，四方歸命，區區無知之物乃不許我乎？」時胡國柱在旁進言道：「此龜如何行走，臣始終未見之，蓋臣不信如此即足以驗吉凶也。昔臧文仲居蔡，孔子猶以其乞靈於無知之物而譏諷之，況陛下位居至尊，與北朝抗衡，共爭天下，豈能視此以為進退耶？願大王勿以此為念，立即回駕，號令三軍，長驅北上，此國家之福也。」夏國相亦道：「臣固言之，龜本無知之水族，設卜如不吉，反令人心沮喪。凡卜驗吉凶之事，不過出於愚人之迷信，以陛下英武崛起，奈何亦信此耶？誠如駙馬之言，宜速號令三軍，早安天下。以陛下起事，雖四方響應，然兵威未伸。今蔡毓榮已阻距岳州，續增軍實，若曠日持久，是如使蔡毓榮豎子得徐為之備耳。願陛下思之。」時吳三桂聽了，心中本迷信龜物，因人人傳其靈異，心中已迷信在先，又見那大龜蹣跚盤旋總不出長沙、衡、永，亦殊奇異，自不由不信，惟有勉強鎮定人心。乘胡、夏二人言罷，即道：「誠如二卿之言。今朕即位未久，福建、兩廣俱已歸命，是已為朕有矣，乃大龜總不出湖南，是先已不驗，朕奈何迷之？朕一時不明，幾誤大事，自後當勿復爾。」

　　說罷，即命駕回宮。諸大臣亦相隨而回。

　　三桂即令人打聽蔡毓榮軍情。時蔡毓榮正在岳州與吳軍相距，三桂已得馬寶回報，蔡毓榮軍勢頗銳，隊伍亦甚齊整。於是三桂手下諸大臣之意，皆欲立刻與毓榮決個雌雄，以為曠日持久則毓榮守禦必密矣。三桂道：「朕固未嘗督兵北上，毓榮亦未嘗督兵南下。我軍懼養成蔡軍銳氣，彼蔡軍豈不懼養我軍銳氣耶？朕料彼軍必有所懼也，朕當親自征之。」即令於次日到郊外操兵，取齊各路起程。操軍後，三桂回到宮中，身體頗不暢快，難以出戰。

　　心中正自抑鬱，忽接李本深由川中奏報，自進軍而後，已拔夔州，並下重慶，現已進攻成都，指日可下。三桂覽奏大喜，即與諸臣計議道：「本深此西征勢如破竹，今已直進成都，甚慰朕望。以四川向稱險塞，號為沃野，自古帝王多藉以建都。今湖南為四戰之地，無險可守，朕欲率師入川，先取成都，以為基本，然後西出秦川，與朕義子相應，共取長安。握險自固，先立於不敗之地，以與北朝相爭，諸卿以為何如？」夏國相道：「誰向陛下獻此策者？」

　　吳三桂道：「此孤之本意，非他人所謀也。」國相道：「昔劉邦東避西楚，劉備北讓曹操，故不得已而先據四川一地。然當時帝都猶在長安，故進戰猶易。今局面已不同矣，四川僻在西隅，守險則有餘，進戰則多礙，其地勢然也。然自劉邦以後，藉四川為家而可以一統大業者曾有幾人？陛下於此細思之，可以了然矣。」三桂道：「語有之，能守而後能戰，根本未固而急務戰爭，此苻堅之所以敗也。」夏國相道：「此不同也。自來開創王帝，皆以馬上征誅得之。若徒擇險自守，不圖進取，此取亡之道耳。以陛下英明崛起，乘此人心響應之時，速宜分道進兵，即足制彼死命，若反退而自守，人心必餒。餒則散，此時何堪設想？」胡國柱亦道：「夏丞相之言是也。四川總為要地，臣願統兵為李本深後援，成都可一鼓而下。陛下即令能事者，分兵下九江，扼長淮，以絕北朝運道，併合閩粵之師，以擾江南。陛下即率諸將以全軍渡江北向，則蔡毓榮、楊捷之師不能駐足矣。臣復由成都趨長安，會合屏藩、輔臣二軍，以趨三晉，即順承王與圖海二軍腹背受敵，豈能與陛下抗戰乎？願陛下毋貪一時自守也。」夏國相又道：「如駙馬所言三路並進：九江一軍，沿淮揚以趨齊魯；成都一軍，會陝西以扼三晉；陛下以親征為中路，制兩河以共趨北京。彼若分道抵禦，亦窮於應付，風聲鶴唳，人心自搖，安見中土不能恢復乎？且我軍舊部皆齊魯幽燕之士，思鄉念切，一聞北上必踴躍爭先，此理之自然者也。臣雖不才，然以駙馬謀勇足備，又屬至親，其所進言必有裨大計，成敗之機在此一舉，願陛下從之。」三桂聽罷，沉吟少頃，復道：「卿言亦是。然四川一地南邇雲南，北毗陝、甘，又足以節制三楚，非朕不能了此事。今兩策並行，就催馬寶進兵，一面使人知會耿王，另遣能將先趨九江，以進會合，以扼長江之險，然後分道並進，可也。」夏國相復道：「馬寶雖為能將，究不如陛下親征，尤壯聲勢。今成都將下，一李本深已足，何勞陛下大軍？」三桂道：「諸卿不必多言，朕已籌之熟矣。」便不聽胡、夏二人之言，即留夏國相暫住湖南籌辦各事，並令國相遣將分出九江。

　　一面又遣將往助馬寶，速行進戰。自卻指兵入川，並以胡國柱與夏國相總理一切機宜。

　　三桂以為安插既定，遂安心入川。及將到重慶，李本深已攻下成都，三桂中道聞報，大喜。左右皆諫道：「陛下親自入川，不過欲取以為基業，懼本深力不足以拔成都耳。今成都既為我有，李本深以乘勝之師，軍勢正銳，定能擇才守川，再行入秦。陛下不如飛諭本深，使四川平定後直進秦隴。以陝甘地方有王屏藩、王輔臣及吳之茂等，若本深與之相合，軍力已自有餘，是川陝一帶無勞陛下過慮也。今不如回軍疾趨荊州，截攻蔡毓榮。若毓榮一敗，大勢定矣。以陛下離湘之後，軍氣恐不如前，苟不幸湖南復失，大局震動。陛下當細思之。」三桂聽罷，默然不答。回轉後帳見了愛妃蓮兒，面容依然不展。蓮兒細問其故，三桂以先後各人諫阻入川之議告之。蓮兒道：「各人主見既同，必是良策，陛下可以從之。」三桂道：「湖南有馬寶、夏國相、胡國柱共事一方，安有不了之事？豈朕三良將亦不能敵一蔡毓榮耶？是湖南不足憂也。朕欲以四川為都，今成都雖下，諸事尚當措置，故不容朕不親往也。」蓮兒道：「妾只女流，安知大計？惟陛下擇可而從耳。」

　　次日三桂復行起程。將到成都，李本深親自率屬來接。三桂急與本深相見，即道：「此次入川，勢如破竹，為朕定帝都，皆卿之力也。」就封李本深為平涼王，令他再進秦隴。本深正乘勝得意，自不肯辭。一面由三桂告知王屏藩，舉兵相應，李本深一面打點出兵。三桂唯有率領百官修飾宮殿，以壯觀瞻。直以成都為大周帝都，建設百僚，所有各路人馬凡奏報事件，都徑達成都。不在話下。

　　且說王屏藩自從每歲與三桂運馬三千匹，已深知三桂之意，又見朝廷已實行撤藩，若三桂一旦失勢，連自己亦難自存，故一意要聽三桂舉動，以為相應。自得三桂在衡州即位一報，已躍然欲動。但須得三桂消息，方可行事，況又慮獨力難成，故猝然未發。及見成都已下，不禁竊喜道：「成都既下，吾已無內顧之憂。吾舉兵，此其時矣。且吾為周王之子，人所共知，北朝以兵權付吾，使鎮西陲，而獨不關防我為周皇內應，此北朝之失算也。意者天假大周以一統江山之機會乎？吾不舉兵相應，是逆天也。」正計議間，忽報大周金吾衛吳之茂來見。屏藩接進裡面坐定，屏藩道：「吾知周天子已以足下為大將軍。今金軍到此，有何見諭？」吳之茂道：「周皇已密封吾兄為鎮西王，令吾兄舉兵入鳳翔，以截圖海之後，吾兄以為何如？」王屏藩道：「此策亦是一著。吾當先行報知吾弟輔臣，使先據陽平關，以扼要道，吾即率師而東。就屈將軍為前部，將軍能俯從否？」吳之茂道：「彼此皆為國家，有何不願？然吾意欲候李本深到時方一同進取。」王屏藩道：「將軍所見甚然。惟將軍大兵已到，滿城注目。今城中嘖嘖人言，已知吾必為周皇內應。益以將軍既到，焉能再候？所謂箭在弦上不能不發，今即宜進兵。如本深既到，即會議分道進兵便是。吾今即與輔臣一同舉兵，先據鳳翔以撼河北，有何不可？」吳之茂聽了，深以為然，即令三軍改換旗幟，立刻行事。

　　時王屏藩方駐固原，凡營下將校，哪一個不是屏藩手下？自屏藩倡起附從三桂之後，即向諸將演說道：「清朝天子待吾與諸君等非不深厚，只惜為德不終，天下甫平，即生撤藩之議。吾與諸君等皆為藩府舊員，若藩府且遭撤廢，行將借事以斧鉞加之，吾等更有何倚賴？是使吾等不能不急圖自處也。方今大周天子已郊天即位，以四川為都。不過數月間，自四川以至南六省皆為周有。圖海、蔡毓榮號為能將，且不敢進戰，大勢已可知矣。故東南各省，望風投順，天心人事已盡屬大周。吾等處不得已之時，須為自存之計，自應應天順人，附周以圖不世之勳。既可以免目前之殺戮，又可以為開國功臣，此斷不可失之機會也。」諸將聽罷，皆道：「吾等願從將軍，唯將軍之命是聽。」王屏藩大喜。王屏藩又道：「諸君如能俯從吾議，自當始終如一，不宜中道反悔。吾等與大周天子共起於患難之中，他日大事既成，必不辜負吾輩，斷不至始用之而終忌之也。」諸將道：「吾等頂踵髮膚皆出大周天子之賜，今又蒙將軍不棄加以勉勵，敢不戮力同心？如將軍仍有思疑，願與將軍歃血共誓。」王屏藩聽了，更喜不可言，即與部下將校一齊歃血，立即起兵。

　　是時陝西全境已非常震動，都知王屏藩早晚必然為變。早有提督王進寶馳驛飛報入京，又一面飛報與順承郡王及圖海，催取救兵防備，奈總不見應。

　　時王屏藩部下已有兵五六千人，又加以吳之茂兵到，聲勢更大。舉兵後，旗幟上都寫著「大周鎮西王」五字，先據了固原。附近各府縣，皆望風響應。

　　先令吳之茂直出鳳翔，王屏藩留部將鎮守固原與王輔臣相應，自統大兵亦隨後進發，思直指河北，以擾順承郡王及圖海之後。自陝西既反，西北各省全境震動，風聲鶴唳，都道中國一統江山將盡為三桂所有，人心惶惶。圖海得此消息，自念非即行進戰以求得一勝仗，必不足以鎮定人心，便立催蔡毓榮進兵。那時三桂手下大將馬寶正在前軍，知成都已下，陝西將應，人心震動，此時正是開戰機會，即催胡國柱率軍相助，並與夏國相妥商，一面準備水師，薄洞庭湖而進。以部將王勝忠統領舟師，自統陸軍，以吳凱祺為前部，直進岳州。胡國柱另率一軍，西入荊州，以分毓榮軍勢。

　　原來國柱是清朝舉人出身，生平最嗜詩賦。凡臨風覓句，觀景題詞，雖在軍中依然不輟。當分軍時，謂馬寶道：「待吾下了荊州之時，蔡毓榮軍心必亂，將軍乘勢攻之，破蔡毓榮必矣。」馬寶亦以為然。惟胡國柱領兵之後，日惟吟詩，左右諫道：「此次隔荊州不遠，不久即到軍中。戰期已近，願附馬留心軍事。」胡國柱道：「吾未到軍中，已先算拔取荊州之計，豈待此時方能籌策？今吾往取荊州，除馬將軍外，無有多人知者，汝等不宜多言，惟率軍直進可也。荊州守衛空虛，吾一舉可得，此亦足以通川湖消息。蔡毓榮不做準備，是其失算。今與諸軍約，限今夜銜枚疾走，直抵荊州。吾日間不假聲息言，不過懼風聲洩漏，使人知我將取荊州耳。若猝然臨之，安有不勝？」

　　左右皆道：「駙馬神算，不可及也。」胡國柱即率軍起程疾進，惟馬寶待胡國柱起程後，約計將抵荊州，即揮軍進發。

　　時蔡毓榮接得圖海催促進兵之令，即與諸將籌策。忽左右報稱馬寶軍中已隱隱移動，毓榮道：「成都既陷，彼軍必進。」即傳令諸軍，分頭防備。

　　說猶未了，又報周將馬寶舟師沿洞庭而進。時清將楊捷亦分舟師防守岳州，統領楊坤正領小軍與周將王勝忠對敵。是時正八月天氣，正戰間，南風大發，王勝忠乘風大進，矢石交飛。王勝忠更乘順風飛發火箭，楊坤水軍各船多有著火，盡皆失利。在前敵的見船已著火，多鳧水而逃，在後的亦望後而退。

　　楊坤撐持不住，大敗而逃。周將王勝忠更乘勢急進，清帥蔡毓榮聽得，急令楊坤退至下流，而令陸軍嚴守岸上，不得令周兵登岸。傳令後，忽又報周將馬寶已領大軍來攻岳州，諸將紛請出戰。蔡毓榮道：「水軍已敗，人心已驚。彼乘勝而來，其勢必銳，有言戰者斬。」諸將道：「圖海公已有令催戰，今大敵當前，自不敢出，何也？」毓榮道：「圖海遠隔，未知敵情，何必拘泥？如敵軍迫近，只以堅壁矢石拒之，不得遽出。」正說間，又流星馬飛報禍事，荊州已被周將胡國柱攻陷去了。諸將又向蔡毓榮請分兵以救荊州，毓榮亦不從，並道：「三桂反後，六省齊陷，何止一荊州？得失原不足惜，若必分兵，彼乘我軍移動必急進猛擊，是無岳州也。岳州既失，敵必長驅而進，何以御之？諸君無得多言，只堅守營壘，違令者斬。」諸將聽罷，皆悻悻而退，以蔡毓榮為畏葸。正是：欲率諸軍迎大敵，反疑主帥畏他人。
　　要知兩軍勝負如何，且聽下回分解。

第二十二回　張勇大戰王屏藩　鄭經通使吳三桂
 
　　話說周將馬寶以本部大兵直壓岳州，清將蔡毓榮不從屬下將校之請，不允出兵，只令各營以矢石相拒。及聞荊州失守，亦不往救，諸將皆悻悻而退，然心中究竟不服。時馬寶方分數路而進，直薄岳州城外。諸將復向蔡毓榮請發令出戰，毓榮依然不從。諸將道：「相持數月未能一戰，恐自此人心去矣。」

　　毓榮道：「三桂黨羽遍於各省，其從三桂者，多屬三桂黨耳。承平以後，我軍久疲，萬不能與三桂敵。故吾唯日事訓練，養精蓄銳以待之。今彼以精銳來，我又值小軍既敗荊州已失之際，軍心動搖，戰必取敗耳。今彼軍若不能得志，明日必然再攻。若再不得志，軍心必餒，吾因而乘之，無不全勝也。以今日人心動搖，若勉強一戰，設有差池，是長江各省皆舉而歸三桂。吾此行為各省所觀望，勝負所在即各省人心去就所關，又焉能猝爾言戰？昔趙將廉頗以二十萬之眾，猶固壘以卻白起。李牧亦擁數十萬之眾，且堅壁以卻垣猗。以廉、李二人實古之良將，非不能戰也，卒以不戰收功。蓋敵人聲勢浩大，而我軍尚怯，必須有以卻敵人，使軍心知敵之無用，而後可以言戰也。」

　　諸將聽罷，始恍然大悟。蔡毓榮即令三軍奮力拒敵。毓榮又親自巡閱，督諸軍奮勇相距。馬寶連攻岳州不下，盡以矢石向城中發射，城內蔡軍亦以矢石相還，兩軍互有損傷。

　　時駐紮襄陽清總兵楊嘉來，方扎岳州城後以為犄角。那楊嘉來本李本深姻親，早得本深書札，勸令歸周。楊嘉來遂乘岳州危急之時，先通周將馬寶，至夜分仍不收兵。因蔡毓榮以馬寶來勢太銳，盡移精銳於南城，以拒馬寶。

　　忽到二更時分，後路北門忽然火起，毓榮軍中大亂，以為馬寶調軍偷過岳州城後掩進城中放火。毓榮欲移軍回救，奈馬寶依然猛攻西南門，矢石如雨，前軍不能調動。毓榮又疑城中有人內應，急令滿都統巴爾布率軍撫諭城中，並行救火。不想說又未了，軍中已報稱岳州城西北兩門同時陷落。蔡毓榮無法，欲率軍巷戰，奈軍士紛紛逃竄，立殺數人猶止不住。忽見前頭一路人馬擁至，毓榮認得是楊嘉來旗號，只道嘉來殺進城中來救。誰想趙軍行近時，矢石亂髮，毓榮方知楊嘉來已變，急領兵望東北而逃。將出城門，正遇楊嘉來。毓榮罵道：「朝廷待汝不薄，何遽反耶？」楊嘉來亦應道：「吾非反也，誰學汝既得富貴便忘故國耶？然吾曾受將軍私恩，理宜酬報，今請速行出城，吾斷不相逼也。」毓榮大怒，欲拔箭射楊嘉來，突聞後路軍聲大震。原來馬寶已攻進城中，獨率親軍，一馬當先，要拿蔡毓榮。軍中大叫：「不要令蔡毓榮走出。」那時毓榮不敢戀戰，只殺條血路而逃。楊嘉來亦不相逼，故毓榮得殺出城外，直回武昌而去。馬寶遂得了岳州，即救滅城中余火，重賞三軍。又表奏楊嘉來，升為中路大總管。馬寶謂楊嘉來道：「岳州已下，軍聲大振，皆將軍之功也。然毓榮未死，戰禍未已，今後若遇此人，切勿放過。」

　　楊嘉來聽得，便將自己縱去蔡毓榮之事不提，即以本鎮襄陽歸附。計是役，馬寶已取荊州，拔岳州，降襄陽，軍勢更張。惟以軍士疲戰累日，即暫行休息，然後商議渡江。不在話下。

　　且說蔡毓榮逃回武昌，扼城自守。計點敗殘軍士，已折去萬人。隨後湖南清提督桑額、巡撫虞宸先後奔到武昌。蔡毓榮責道：「戰時不見來，敗後才奔到，自湖南失陷後，兩位究何往耶？」桑額與虞宸齊道：「吳逆三桂至衡陽僭號，敵軍即滿佈湖南，猝不及防，無從拒敵。及走至彝陵，又遇荊岳相櫃，道途阻隔，故今日才能到來請罪耳。」毓榮聽罷，無奈，即以此次戰敗及桑額、虞宸奔到情形奏知朝廷。並一面飛報圖海，一面整頓人馬，再圖拒敵。

　　時周將馬寶正欲乘勝進攻漢陽、武昌，忽探得圖海已派大隊人馬至武昌助蔡毓榮拒戰。原來圖海自催令毓榮進攻之後，防前軍不足以與馬寶相抗，故續調旗兵二萬名並吉林馬隊二千名。恰到時蔡毓榮已退守武昌，馬寶聽得以蔡毓榮、圖海特調來旗兵二萬、馬隊二千，軍聲復振，未便即進，即自行準備。於岳州城外濬濠三重，設陷坑鹿角，以拒步騎。於洞庭口攢立梢椿，以拒舟艦。而澧州、石首、華容、松滋等處皆布重兵，以為聲援。復於洞庭湖督造船艦，以張水軍聲援。佈置既妥，又領將軍龔贊龍領本部人馬往取九江，扼長江要口，以分清軍之勢。去後聽得清朝已令貝勒尚善為定遠大將軍，助順承郡王以攻岳州，以安親王岳樂為遠安大將軍，直出九江，又以簡親王喇布為揚威大將軍，統鎮江一路，以應武昌。周將馬寶聽得清軍大至，一面商諸夏國相，調新降各將前貴州巡撫曹申吉、前雲南提督張國柱，各統本部人馬到岳州助戰。因此兩軍又復勢力相敵，各自佈置。故目下兩軍權且罷兵。

　　且說王屏藩，自與吳之茂起事而後，三桂又在四川發令，吳世麒領兵入秦相助，故王屏藩即定計以三路直出晉汴。早有消息報到圖海軍中。是時清朝已改調圖海為征陝大將軍，凡貝子以下俱受節制。圖海接諭後即統兵入秦。

　　惟是王屏藩反後，陝西官兵已紛紛逃竄，獨提督張勇一軍得圖海將令往扎涼州，嚴勒隊伍，候與屏藩決戰。王屏藩聽得，卻謂吳之茂道：「張勇久在關隴，熟悉地方，又向耐於戰陣。今彼還死心塌地以助敵人，若我一離秦中，彼必為我後患，不如先除之。」吳之茂道：「我軍若不離秦，終是劃地自守。今圖海已奉命入秦，恐我未破張勇而圖海已至，彼將合而謀我，我必窮於應付。若一出晉汴，是我軍已如翱翔天外，彼即分頭防我，亦防不勝防也。」

　　王屏藩道：「兄言亦是。然後患未除，張勇必擾我之後矣，是終不能進戰也。我意欲以討平張勇之事諉諸王輔臣一軍，但不知王輔臣消息如何。今不如先破張勇一軍，以吾三路之眾而破張勇一人，想非難事，終不至留一後患也。」

　　說罷，便不從吳之茂之議，直望涼州進發。清提督張勇亦準備應敵。會提臣王進寶亦奉順承郡王之命，領兵入陝會戰，定議以王進寶分軍守城。時王進寶有部將朱芬，力請充當前敵。原來朱芬之父名朱國治，曾任雲南巡撫，三桂舉兵時，初卻陽為從附，後欲竊遁，乃為三桂駐滇留守將軍郭壯圖所殺，因此朱芬從王進寶軍中、志在報仇，故奮勇請戰。王進寶力壯其行，令帶兵三千為前部，而以部將夏應雄領兵三千緊守涼州。進寶即與張勇共分兩路應敵。張勇以總兵趙良棟為前部，離城十餘里分佈大營，以待來軍。

　　且說周將王屏藩領兵望涼州而來。將到時，聽得城外已有兵駐紮，即謂吳之茂道：「吾兵懼其攖城固守，我即難於急進。今張勇已扎城外，是欲求戰矣，固我所願也。」吳之茂道：「敵軍在城外屯紮，雖是求戰，亦是以逸待勞。今我軍不宜疾行，只宜緩進。」王屏藩深以為然，默計明日即到戰場，即傳令各軍休息。以五更造飯，卯刻起行，約到巳牌時分，已離張勇軍不遠。

　　屏藩道：「張勇與吾有舊，吾當以禮招之。如其不從，戰猶未晚。」便立刻揮了一函，差人送至張勇處。那書道：自與將軍判袂，忽近十年。各事一方，未遑祇謁，緬懷旌鉞，良用悵然。獨惟昔年馳驅北朝，同事秦晉，僕回思以一介武夫，未諳大義，沉迷猖獗，為敵驅除，用殘宗社。舉目山河，已非疇昔，良足悲也。十載靜思，爽然若失，夙夜疚心，夕惕若厲，益催人老。今以辮發纍纍，漸歸斑白，方以將軍猶僕耳，同入迷途，何時普渡？雖已顯榮於一旦，難逃責備於千秋。來日無多，從何懺悔？得毋將軍與僕有同病之感乎？此聞將軍銜命西來，跋涉千里，方知故人精神如昨，用增欣慰。然將軍之心則勇矣，竊恐將軍之舉動猶未然也。當闖、獻搆禍，神京淪喪，忠勇之士頓地傷心，於是乎有借兵東鄰之舉。

　　乃大難未已，版圖已失，義始利終，遂為敵有。大寶既移，中原板蕩，二十年來，皆忠良飲恨之秋，烈士椎心之日也。大周天子以戎行崛起，聖神文武，欲洗前羞，乃倡大義。數月之間，西南各省次第歸命。自藩府王公以至督撫提鎮，皆以為重見日月，千載一時，爭先恐後，以相從附。彼若而人者，其見地豈不盡如將軍？而不意將軍乃至今未悟也。三藩勳業最隆，乃大難甫平，撤藩議起，此將軍所知矣。狡兔既盡，走狗必烹，即將軍末路功名與三藩媲美，恐亦無以自全。將軍獨不熟思審處，寧不惑乎？夫潘美亦周季之能臣，改而佐宋朝基業；劉基亦胡元之進士，反而建明代殊勳。之二子者，功業爛然，光芒史冊，彼非不知從一而終也，顧棄暗投明與國家大義為不可滅耳。

　　新朝輕罪重功，獎降納附，故尚之信、耿精忠、孫延齡之輩俱賜王封，李本深、鄭蛟麟、楊嘉來、吳之茂之徒各膺斧鉞。是以群策群力，黽勉從龍，而將軍必昧義自行，冒險為梗，毋亦以老夫雖耄，勇氣未衰，聊以嘗試，用求特異。然以承順王之威徘徊梁汴，蔡毓榮之盛倉皇武昌，蓋唯光復舊物實應天時，既有其人，足征國運。將軍老成穩練，上察天心之變，下覘人事之成，若不急謀自處，亦可怪矣！方今相國夏公、元戎馬寶，揮軍北向，以角其前。

　　本藩三路直指東馳，並犄其後。天人交應，誰與抗禦！恐將軍廿載盛名一朝掃地，是誠可惜。前情未斷，舊誼猶存，敢布區區。倘蒙知機，當郊迎十里，並賜藩府，用顯將軍。伏惟自愛。

　　張勇接此函後細看一遍，即對左右道：「王屏藩此函，直欲我歸附。一來免費兵力，二來又可多我一支軍助力故耳。」左右道：「將軍意將若何？」

　　張勇道：「函中亦殊動聽，然吾卻不要中他的計。他來意只欲先禮後兵，必得我回書然後定奪。今圖海公已領軍起程西來，吾卻緩緩答覆。待兩軍交戰時圖海大軍已到，彼必中計矣。」便令將帶書人暫行留下，一面與王進寶佈置軍事。總兵趙良棟進道：「緩緩答覆，彼不省悟，不如依書中之言陽為歸附，誘王屏藩到來，一鼓殲之。將軍以為何如？」張勇道：「屏藩老於戰陣，必不致中計。目今不如偽為索封高位，然後歸附，以緩之，可也。」便一面復函王屏藩，自稱：「要封賞王號，待札文誥命到了，方肯迎降。」這等語，即遣來人回去。屏藩聽得，與諸人計議。吳之茂道：「此詭計也，直欲緩兵耳。彼必有大軍將到，故延緩以待之。若必聽其言，是大誤矣。」王屏藩道：「此言亦是。各降將無不晉封，張勇何至不能相信？只是張勇性最樸直，果其真欲師附，而我遽爾用兵，是絕降者之路也。」吳之茂力爭道：「張勇之言，必不可信。元帥若不進兵，我將獨進矣。」王屏藩便從其言，督令各軍齊進。傳令吳之茂先攻王進寶一軍，令雲南土司陸道憲領苗兵主部五千獨爭涼州，自引大兵用鄭蛟麟為前部，併力以攻張勇。

　　時張勇在軍中，聽得王屏藩進兵，乃道：「彼知吾詐也。」一面傳諭各營分頭迎敵。不想佈置未定，吳之茂一軍先到，直壓王進寶陣前。並下令道：「諸君受周皇厚恩，吾軍以此次為進戰之始，宜各圖奮力，以立首功，各有重賞。」諸軍聞令，奮勇前進，矢石如雨。王進寶不能抵禦，三軍往後便卻。

　　陣外本築長濠，吳之茂卻率軍薄長濠以進，王進寶棄了前營而走。張勇聽得進寶一軍失利，急分軍救援。去後，忽報涼州已被陸道清率軍圍困，特來求救。張勇聽了，一時慌了手腳。旋又見王屏藩大軍已到，前鋒趙良棟奮力抵禦。無如王屏藩來勢既猛，軍士又養精蓄銳，且乘吳之茂一軍得利，軍心更奮，於是四面環攻。趙良棟亦奮不退後，兩軍喊殺連天，互有傷損。適黃昏時分，大雨如注，兩軍權且罷兵。張勇計是日戰事，頗為失利，將校傷五十餘人，軍士折去二千有餘。自恐寡不敵眾，二來又軍心不定，便與王進寶計議道：「城池幾陷，戰又不勝。幸有大雨，不然不堪設想。今為我軍計，宜固守涼城，以免失地之罪。一面分大兵在城外駐紮，以為犄角，只圖固守以待大軍，是為上策。」諸將皆以為然。即以朱芬、趙良棟兩軍回守城中，張勇與王進寶各以本部在城外分東西駐紮，每軍築一大營，並以數十小營，並又每營環繞，築成堅壘。外築深闊長濠，以圖固拒。復差人急催圖海救兵，以備援應。

　　單說王屏藩回軍後，謂吳之茂道：「苟非大雨，破敵必矣，然此一戰亦足令敵人膽落。近聞平涼一帶，有土人起事，聚眾甚多，惜無遠大之志耳。我若既通平涼之路與之相合，即鼓其氣而用之，直指東馳，以十餘萬之眾橫行晉汴，誰能抵禦耶？」吳之茂道：「我軍須急攻平涼者，正為此耳。」到次日，吳之茂復主進兵，王屏藩便令以後軍為前軍，並下令：「凡攻城攻寨，於初到之時即奮力猛進，毋得疲緩，以養敵人之力。若平涼之路既通，吾無憂矣。」遂以吳之茂全軍會同陸道清攻城，王屏藩以全軍與鄭蛟麟攻張勇營壘。定計第一日以前軍進攻，第二日以後軍進攻，輪流更替，不得停歇，以攻破為止。三軍得令，鼓噪而進，皆併力攻撲。那張勇與王進寶，亦竭力守禦，第一日不能得手，王屏藩欲張勇出戰，以圖破敵，乃使軍士搦戰，張勇不出。周兵百般辱罵，張勇亦置不理。諸將校有請戰者，張勇一概卻之，並道：「如圖海公未到時，有言者斬。」惟督軍實力守禦。王屏藩、吳之茂連攻三日，皆不能得手。屏藩正在焦躁，忽探馬報稱大將軍圖海已到了。

　　原來圖海正督軍前行，約百里即到涼州，已見張勇來人催救，知道平涼危急。圖海聽得，大驚，急調吉林馬隊三千飛行，即催大軍前進。到時，平涼已危，即率軍與吳之茂一軍先戰，之茂見圖海已到，不知人馬多少，不免失措。城內又以矢石相拒，王進寶更遣朱芬由城內衝出，以應來軍。兩軍混戰一場，各自收兵。圖海以遠來疲憊，亦不敢追擊。圖海看過地勢，即令乘夜建營，並謂張勇道：「眾寡不敵，非將軍死力則平涼危矣。」便於佈置定妥後，即奏獎張勇、王進寶等，並升趙良棟為提督，統兵獨當一面。自此兩軍連日交戰，皆互有勝敗。王屏藩見不能得手，尚須再籌良策，只得與諸軍退守固原，再候大軍。

　　今且說吳三桂自領兵入川，既拔成都之後，巡撫羅森森、提督鄭蛟麟、總兵譚洪等紛紛投附，然後分將四出。自見岳州一軍未能通過武昌，甚為焦慮。適夏國相奏至，力主棄滇之議，即以滇中精銳調赴岳州，疾行北進。惟三桂意自不捨，以滇中為自己根本，十餘年經營，不忍棄去，尋思軍士得手與否，不在棄滇與否，自計只得岳州一路進兵，必難制敵人死命，便欲得閩浙一路，沿江蘇直趨兩淮，較為直截。只惜耿精忠歸降後，總不進兵，不如派使臣入閩，並通台灣鄭經，會同北伐，豈不甚好？想罷，便發諭夏國相，緩行棄滇之議，先擇人使閩、使台，會兵北進。夏國相得諭後，即令尚書王緒入閩。

　　原來台灣鄭經，乃鄭成功之子。當鄭芝龍背明投降大清時，其子鄭成功為日本婦田川氏所生，以其父降清有違國家大義，便不計家庭私事，自行入台灣。即據台灣一地，以圖恢復。成功歿後，其子鄭經繼立，亦屢與清廷搆戰。惟互有勝敗，故吳三桂並欲鄭經附從，即藉其兵力以為己助。及王緒奉命，自不敢怠慢，先行入閩，即謁見耿精忠。耿王亦知其來意，先言道：「聞岳州一戰，馬寶都督大為得手，不知近日陝中有何軍報？」王緒道：「正為此事來見王爺。以清朝盡率精銳以拒我師，今陝中雖未得消息如何，然以敵軍悉聚武漢間，終不能御馬寶一旅之師，其力亦可見矣。然敵人重防武漢，而忽略江淮，若王爺能率大兵薄蘇杭而進，誰能御之？今王爺既樹降周之名，卻觀望不願發兵，清朝亦當為大王罪，周皇反必為大王怪。與其斂手待罪，何如奮勇圖功？大王豈不知自審耶？」耿精忠聽罷，深以為然，即與王緒會商出師之期。王緒道：「吾尚須入台灣，待與鄭經商妥之後，大王以一軍應江西，以一軍沿浙江而進，吾亦使鄭經出師直搗蘇杭以北向，使與大王並進也。」耿精忠便派員導王緒入台灣。

　　時鄭經自承父業已出兵數次，然終不能通閩浙之路，正欲乘三桂起事擾動南北之際乘間出兵，忽聽報吳三桂已派使臣到，當即以禮迎接。王緒甫到殿上，鄭經即升座，先向王緒責道：「三桂引敵入關，正當贖罪。今既建復明之義，何以忽竊帝號耶？」王緒聽得，覺此人實在利害，即答道：「大周天子此策，亦權宜之策耳。今雖然稱帝，猶未立儲君，亦以起義之時不可一日無主，明裔散失，又不能遽得英明者而立之，故出此計耳。」鄭經聽得，明知其偽，但不必過詰，乃再言道：「吾守台灣已閱兩世，尚不敢自稱大號，以未忘明室故也。公卿到來，將欲何為？」王緒道：「昔延平王虎踞台灣，轉向閩浙，直搗淮揚，聲威大振。惜當時人心既靡，清朝又得以全力御之，故不及克竟其成。今大王以壯年嗣位，國民方翹首矚目，以為將振先世之殊威，復有明之大業。乃國內不見旌旗之色，國外不聞鉦鼓之聲，豈坐以待亡耶？方今大周已起，清軍疲於奔命。大王若悉數精銳，直指淮揚而進，則耿王亦必為君後援，是天下不難定也。事成之後，大王固不失藩王之位，又可以成先世之功，忠孝兩全，功在一時，名垂萬載，何大王不悟也？」鄭經聽罷，覺王緒之言甚為有理，即道：「卿言是也，孤將聽卿。」遂諭令百僚，以禮款待王緒。即與諸臣計議，復派使臣隨王緒至周訂約出師之期。正是：為謀故國從周主，要出雄師抗敵軍。
　　要知後事如何，且聽下回分解。
 
第二十三回　王輔臣舉兵戕經略　南懷仁制炮破吳軍
 
　　話說鄭經既從王緒之言，願出兵相應，便遣施繼為使臣隨王緒渡閩入周，並晤耿精忠，會訂各事。王緒本在湖南軍中，不便久離，先將入閩入台各事報知三桂。時三桂聞鄭經從附，不勝之喜，惟又聞鄭經遣使入周，顯然是使命往來，如兩國平等一樣，反為不滿。一來欲耿精忠及鄭經從速發兵，若往來閩蜀，必曠日持久，便飛諭夏國相接晤施繼，並即降諭，封鄭經為藩王，即令台使無庸入蜀。那時夏國相接得三桂由驛馳到之諭，即留施繼不必入蜀，因軍情緊要，只令就近商議。夏國相以大軍全聚湖南，實非長策，當置酒款待施繼時即道：「吾軍初起，各省皆應。只岳州與平涼兩戰，而敵軍已膽落。若能同心協力，不患我國山河不復，為中國所有也。」施繼道：「今相國之意若何？」夏國相道：「吾只望貴處出師，直搗淮揚。無論得手與否，皆足分敵人之兵力。若閩王耿精忠能出師相應，以一軍直出蘇杭，以應台灣之師，復以一軍分出江西，擾彼各郡，吾亦必沿江西而進。各路同時北上，敵人雖有百萬之眾，焉能拒我耶？」施繼道：「相國之言足見高論，弟回去當為吾主言之，必有以報命也。」夏國相道：「今各事緊急，不敢再留老兄。他日事成，當與老兄作太平之會。望回去後，早訂出師之期，則可矣。」施繼即辭了夏國相而回。

　　原來鄭經之意，心中不忘明室，其順從三桂，不過欲乘間出兵。今忽聞封自己為藩王，鄭經心中已是不服。自念己意只乃心明室，今忽然以自己為藩王，自反當自己是個歸順的降王，可不是忘了明室？一來對明室不住，二來又對先人不住，這卻如何使得。看來若因三桂之命忽行起兵，顯然是個三桂的順臣了，因此之故，於起兵一層亦從緩議。那耿精忠亦見台灣未曾起兵，自己亦待台灣兵起方互為勢力，始易北進。惟有先發一軍，先向江西，以應夏國相之兵而已。今且按下慢表。

　　單表陝西一帶，自清帥圖海到後，與屏藩大小數十戰，互有勝負。惟王屏藩已退保固原，只望李本深兵到然後再進。不想李本深中道染疾，遂緩了行程，故王屏藩又惟有靠王輔臣為應援。時清朝方令大學士莫洛為經略大臣，擁重兵將入西安。不想那西安將軍瓦爾喀，不待莫洛兵到，先已欺敵出兵，入漢中，並略保寧。王屏藩聽得以瓦爾喀連兵漢中，兼及保寧，於己軍與王輔臣聲氣隔絕，實在不便。乃發兵以一路潛出略陽，以斷其水運。又令鄭蛟麟領軍直走棧道，以斷其陸運。瓦爾喀果然水陸交困，沒奈何退至廣元駐紮。

　　時軍中已缺餉兩月，瓦爾喀與諸將計議，欲以進為退，先攻王屏藩，以通平涼之路。總兵王懷忠道：「軍糧既缺兩月，軍心已是惶恐，若再出軍，必然嘩變矣。」瓦爾喀道：「如不出兵，今莫經略未到而援應已絕，又將奈何？為今之計，斷不能坐以待斃。惟於死裡求生，除進兵以外，已無他策矣。」

　　便決意進兵。定議一出棧道，一出略陽，並攻王屏藩一軍，以通固原之路。

　　王懷忠又復諫道：「以圖海大軍，合諸張勇、王進寶、趙良棟，不下大兵十萬，又皆能戰之員，且不能大挫屏藩，吾欲以饑病之卒抗之，安能取勝？」

　　瓦爾喀道：「兵法有云：置之死地而後生。三軍既值窮困，焉有不奮力者乎？汝莫多言，吾自有主意。」說罷，便不聽王懷忠之言，即決意速進。王懷忠怏怏而退。

　　不料軍中自缺餉兩月，皆有怨言，乃聞王屏藩分軍略陽及棧道，以斷水陸運道，軍心更驚。只由王懷忠力言退保廣元，只系靜候運餉，不久將到，因此穩住軍心。不提防自瓦爾喀進兵之令一下，軍心皆憤，都道：「退保廣元，既言靜候運餉，又雲不久將到，今何以忽然要離廣元進兵？可知糧餉將到廣元之說，皆是假話耳。且兩月不發餉，如何能戰？」軍中你言我語，互相傳說，都道：「不能枵腹從公。若必進兵，怕不是戰死，亦要餓死。」故一時嘩噪起來。由王懷忠幾番撫慰，終是不從。時瓦爾喀正定明日進兵，忽聽軍士嘩噪，王懷忠勸諭不從，不覺大怒。立傳令殺了數人，以為以殺示威。

　　不料軍心更為不服，反潰變起來。王懷忠制之不住，反謂王懷忠以巧言相騙，故王懷忠部下四千人，反先行潰散，懷忠制之不住。那時軍心既變，瓦爾喀即領衛隊從間道逃回西安。

　　惟提督王輔臣，本三桂養子，久有附從三桂之意，且欲與王屏藩相應，聯合東征，只以經略大臣莫洛將到，西安軍又方得手，未敢猝舉。忽聞王懷忠軍變，瓦爾喀已逃，乃大喜道：「此天助大周以予我成功矣。」言時，以手加額。即派部將李之倫陽言撫馴潰兵，盡收王懷忠之眾，賞以糧食。那逃軍以飢餓之際，忽得溫飽，已感激王輔臣不盡。輔臣深知其意，更示以恩義。

　　分囑部將向逃軍說道：「周皇此舉，全為大明國家之計，故天必助周也。昔周皇借兵入關，本以靖闖、獻之亂，不料敵人即因而覆我國家。周天子奮越戎行，欲洗前愆，並與臣民共圖復國，是以待人皆開誠佈公，待將則優其爵賞，待兵則優其糧食。能戰之卒，亦不次陞遷。故每遇戰時，周軍必一以當百，又安能拒敵之乎？今吾軍中亦非糧餉足備，以月支數金，猶不應期，軍士之苦極矣。王提督深為惻憫，故不敢勞動三軍。當爾等潰散之先，王提督已知軍士無糧。不聚爾等，必然逃散；因逃散之故，又必然見誅；故收留爾等，全是一片慈心。不料經略莫洛、將軍瓦爾喀，反謂爾等為變，責王提督不應將爾等收留，反將王提督加罪，且勒限王提督將爾等殺戮。王提督意殊不忍，抵死不肯承命，要為汝等保全。然爾等勿憂，王提督寧願被罪，斷不肯為此不義也。」這一席話，說得逃軍人人憤怨，皆道：「王提督既為我等保全，我等願為王提督效死，雖肝腦塗地，誓無悔也。」王輔臣見軍心如此，一發得意。到次日，已打聽得大學士經略大臣將抵寧羌，即向諸軍道：「莫洛統兵將抵寧羌，以我收留王懷忠叛卒，欲治我罪也。又遣貝子鄂洞繼進，焉能御之？如三軍能用吾命，尚可早謀，否則，不堪設想。吾若被害，三軍亦不能苟存也。」軍士聽得，皆奮然道：「既缺我們糧餉，又逼我們苦戰，不能，又加之殺戮。安有此理？今大周正強，吾等附周以圖功名，有何不可？豈可守此以待殺乎？」王輔臣心中大喜，便道：「汝等既有此心，吾可為汝等成全。吾初時亦欲事一而終，今逼吾至於此極，亦莫可如何，惟有與汝等共生死耳。但今日附周，須要立功方可。不如待莫洛未至，出計破之。若不然，恐莫洛與鄂洞齊到，便不能抵禦矣。」諸軍聽得，皆踴躍願從。王輔臣至此，軍中仍樹大清旗號，惟陰勒諸軍準備吳周旗幟。密令部將李之倫、王光邦各領精兵三千，各到寧羌，擇要地埋伏。一面使人報知莫經略，告以漢中保寧兵變，漢中已陷，催莫洛星夜前來救應。去後，王輔臣復分路伏兵。

　　時莫洛接得王輔臣報告，知道漢中既失，隴右俱危，乃歎道：「輔臣本三桂養子，今獨留心王事，真忠臣也。」遂催兵趲程。王輔臣亦率師迎接，更密告王屏藩，使邀攻鄂洞。那莫洛方使人打聽王輔臣仍豎大清旗幟，更為心穩。那日正過寧羌，已近日暮，莫洛見山路狹迫，樹木叢雜，正生疑心，忽報王輔臣大軍已在前頭接應，已離此不遠。莫洛見過此便能與王輔臣合軍，便不復畏懼，只顧進前。忽一聲號炮，左有王光邦，右有李之倫，兩路殺出，萬矢齊發，都向莫洛軍中射來。王輔臣又督兵進殺，倏忽間王輔臣軍中盡換大周旗幟。莫軍大驚，只發矢還射，惟不知王光邦、李之倫、王輔臣人馬多少。王、李二軍又只是埋伏暗射，無不命中。莫軍既不見王光邦、李之倫人馬之面，矢皆虛發，無可如何，因此大敗。莫洛急令退避，直退至平陽之地，方結營待戰。一面飛奏王輔臣軍變，一面催貝子鄂洞領兵前來救援。不料鄂洞聽得王輔臣反清助周，又益以王懷忠部下之眾，聲勢既大，已有畏心，不敢前進。

　　那時王輔臣聽得莫洛已經退軍，乃與左右計議道：「莫經略以戰場失利故以急退，彼料我必追，以求一戰也。然彼以孤軍深入，不虞我軍反戈相向，誠為失算。然我若追之，必中彼計。惟不先破莫軍，又必為我巨患。以鄂洞大兵離此不遠，待鄂洞到時，我無能為矣。今宜間道疾趨，繞至莫洛軍前夾擊之，彼必大敗。莫洛既敗，鄂洞亦不敢進矣。」便令王光邦、李之倫休要卸甲，從小路偷過莫洛軍前進兵。王、李二將得令，不敢怠慢，即率軍前行。

　　時正夜分，王、李二將令軍中不要舉火。至莫洛軍前時，已有四更天氣，遠望一帶，燈光萬點，正是莫軍人馬。王、李二將各舉暗號，即望燈光發矢亂射。時莫洛亦自留心防人掩襲，故令軍輪流值守。奈在夜裡，不知周軍在於何處，故軍中只受攻擊，無可抵禦。少時，王輔臣軍亦到，矢如飛蝗。莫洛連中數箭，登時殞命。自莫洛死後，正是一時無主軍投散，有降的，有逃的，不計其數。計此一場戰事，莫軍中將領死傷十餘員。王輔臣將亡卒一一招撫，軍聲大震。貝子鄂洞更畏縮不敢前進。王輔臣見鄂洞不來，亦不復進，惟乘勢經略各郡。自是漢中、羌寧、廣元、保寧一帶，俱為吳周所有。三桂聞報，即發銀三十萬犒賞各軍。王輔臣即與王屏藩會合，並連棧道，略陽、固原俱是周軍屯紮。王輔臣更與屏藩計議，以王屏藩再出平涼，以攻圖海，自己要領兵取西安，免了後患，然後直進。至於清軍，自莫洛既死，大為震動，早由西安將軍瓦爾喀八百里加緊由驛馳報入京。那時清朝聽得，好不惶駭，即發諭旨至順承郡王與圖海及瓦爾喀等，將保寧引回之兵及夷陵赴援之兵皆回集西安。又令蘭州駐守各營赴延安駐紮，以厚勢力。以貝子鄂洞及陝督哈占階擁兵不發，以至莫洛被戕，即行革職留任，以觀後效。一面旌恤莫洛，一面責成圖海收復各郡。不在話下。

　　且說清朝自莫洛死後，已大為震動。三桂又催促各路乘勝攻擊。自圖海追了王屏藩之後，北京並未曾得過一次捷報，軍機中人甚為焦慮。時大學士明珠方在政府，正為軍情憂慮，那日恰有西洋人南懷仁來見。那南懷仁本精於天文之學，從歐洲來到，志在傳教。後清朝以其精於天文，就任用了他在欽天監辦事。因中國人向來迷信天象，以為此次三桂起事，其成敗如何必有天象示告，故不時向南懷仁詢問。當下南懷仁見了明珠，那明珠即問道：「此次吳三桂起事，勢甚猖獗，足下觀此次戰事，究竟如何？」南懷仁道：今日之不勝，只由人事，非關於天意也。我軍承平以後，久經疲憊，三桂養精蓄銳以待時，又以花言誘動軍心，故樂為死戰。以疲憊之卒當死戰之士，誰能御之？某觀中國軍械，皆窳敗不堪使用。幸而三桂亦無利器，否則更不堪設想。若以吾歐洲利炮御之，欲剪滅三桂實如反掌。」明珠聽了，大喜道：「你們西洋大炮，足下能制之否？」南懷仁道：「某自幼亦曾入炮廠執業，此種利炮，某實能制之。但恐鞭長莫及耳。」明珠道：「若制此種利炮，約需時日幾何方能制就呢？」南懷仁道：「視夫工匠多少與器械齊便否耳。」明珠道：「既有此種利炮，無論如何亦當製造。縱不能收取急效，亦當能為將來準備。足下只管行事，取需款項，當令戶部隨時給發。」南懷仁領命，即繪定制炮形圖。恰當時廣東、澳門久為西人來東居留之地，凡西洋商業中人運貨東來者，皆屯集澳門。亦有時以洋舶往還津滬。南懷仁更於此等西洋人有諳悉製造者，皆延之為助，分頭趕鑄。又以在北京制炮運往各省，殊多轉折，即請明珠於未為三桂所踞之省會，分設制炮廠，分配洋人駐紮廠中製造。由是設一廠於揚州，以應蘇杭之用；設一廠於河南，分應陝西、湖北之用。召集工匠數千，日夜興作。惟製造不能計日可成，以三桂軍勢既銳，復由南懷仁獻議，先往澳門購買大炮數尊，先運至上海。適安親王岳樂正出九江，就以新購西洋大炮數尊移至岳樂軍中應用。

　　自製造西洋大炮這點消息報到三桂軍中，夏國相適駐守長沙，自念此種西洋大炮必為己軍之害，乃留部將扼守長沙，自己即令大軍徑出江南，欲直搗揚州，先奪炮廠。即一面催促耿王起兵，自領大軍沿醴陵而進。果然勢如破竹，由醴陵直陷萍鄉。吉安知府文秀直棄城而遁，夏國相乃直入吉安進發。

　　夏國相復遣部將高大節，引五千人從間道先攻饒州，以為犄角。兩軍會合，並取南昌。那時安親王岳樂已由九江直抵袁州，聞夏國相分兩頭而來，屯兵城中不敢遽進，志在西洋大炮一到，方敢出師。夏國相遂乘機傳檄，各郡紛紛投附，署南昌巡撫將軍希爾根亦棄城夜遁。夏國相既得南昌，聲勢大震，岳樂更不敢出。忽報西洋大炮已購到數尊，岳樂便以馬隊為中軍，另抽步隊二千人列為大炮隊，以舊日之炮雜以西洋大炮，離袁州而來。正是：只因利器能催敵，自令先聲足懾人。
　　要知後事如何，且聽下回分解。

第二十四回　高大節智破安親王　夏國相敗走醴陵縣
 
　　話說安親王岳樂，因江西緊急，又值西洋大炮已購到數尊，即領軍離了九江，望袁州進發。又以周將夏國相、高大節分兩路而來，恐孤軍不能抵禦，復咨請簡親王喇布移鎮江之兵為後援，會師追搗。先有細作報入夏國相軍中。

　　時夏國相正與高大節同駐南昌，聽得兩王軍到，國相卻與大節計議道：「吾等初進江西，岳樂且觀望不進，是彼猶畏我也。我得一南昌，於敵無損，不如棄之以破安、簡兩王。彼兩軍既破，則望風而解，不患江西不復為我有也。」高大節道：「某本武夫，本不敢妄言方略。但得一城守一城，將疲於奔命矣。今敵軍已悉數精銳而來，西自平涼，南自武漢，皆不能通。若能破簡、安二王，沿江寧而進，料武漢之敵軍亦退，即可長驅大進。苟只圖保守，萬一曠日持久，人心盡變，是前功亦廢也。誠如相國之言，即能堅守南昌，敵人將合兵攻我，反客為主，反受吃虧耳。相國之言是也。」夏國相道：「將軍驍勇善戰，可領本部兵馬並及部將，從小路抄過袁州，吾且權守南昌。料安、簡二王必爭來攻我，我即退兵。敵軍必來追趕，將軍卻抄出其後以邀擊之。彼二王皆紈褲子弟，以親見任，一聞腹背受敵，必無主持，因而破之實如反掌耳。」高大節領諾而去。

　　且說簡親王喇布，自領兵到了鎮江，實未經一戰。忽聞安親王岳樂咨調合兵，乃不得不行。及到九江，依然逗留觀望。那岳樂日盼簡王到來，以厚兵力。惟久候依然不到，便連番催促。簡王喇布沒奈何，只陽允進兵，仍緩緩而行。夏國相聽得，謂左右道：「凡畏敵者必爭功。我若充南昌，彼必齊進矣。且岳樂若不進兵，高大節一軍亦無所用也。」乃決意退出南昌，拔隊離城，望萍鄉而退。岳樂聽得，即飛報簡王道：「敵人聞我兩軍俱至，已棄城遁矣，宜速即進，毋失機會。」簡王得此消息，自念領兵而來未有寸功，今南昌空虛，若乘機而入，即是克復南昌，此功不小。說了，左右皆以為然。

　　簡王即令諸軍立出，晝夜不停，務以先入南昌為上。更怕岳樂奪了頭功，乃親自督隊。果然兵不離甲，馬不停蹄，先到了南昌，全無阻力。比及岳樂至時，簡王已到了南昌多時矣。岳樂心甚不悅，以為簡王奪去自己大功。正欲詰責，那簡王已有文書到來，約請安王岳樂直趨萍鄉。岳樂部將伊坦布諫道：「簡王以南昌空虛，乘機先進以奪我頭功，今又欲以我軍直進萍鄉，是戰事則吾軍當之，功勞則彼受之矣。然夏國相由醴陵直抵南昌，未嘗挫失，今忽然盡退，恐其中必詐，不可不防也。」岳樂道：「簡王既進南昌，吾軍亦到此間，未嘗遇險，料夏國相必無狡計於其中。彼之遽退，或者武漢一路馬寶失敗，已為蔡毓榮所乘耳。聞蔡毓榮與馬寶已經十數小戰，馬寶頗為失利，故吾料夏國相退兵，必因此故也。今所宜計者，只吾軍宜直進否耳。」伊坦布道：「吾軍雖進，然江西設有軍警，簡王必守南昌不住。那時吾軍反被人要截，將無退路矣。」岳樂聽罷，亦以為然，因此躊躇未決。忽然接得袁州急報，知周將高大節領兵數萬，已將抵袁州。岳樂聽得，大驚道：「似此是前有夏國相，後有高大節，吾軍危矣，不如回軍為上。」伊坦布又道：「簡王爭功，只屬私憤，今卻不必計較。宜一面告他以袁州有警，吾軍已中道折回，令他固守南昌，以為聲援。若南昌不守，是江西全失矣。」岳樂便一面知照簡王，一面回軍。那簡王聽得，已嚇得魂不附體。當初只道得了頭功，今日反受了危險，如何不懼？又不敢遽爾離城，惟下令閉城緊守，自不消說。

　　單說高大節本部人馬陽稱數萬，實則只有八千。那高大節生平驍勇耐戰，又善能以少擊眾。自行抵袁州之後，逆料岳樂必然回軍，乃與諸將計議道：「當岳樂離開袁州時，若簡王喇布仍留半軍駐守九江，吾軍斷不易得手。今彼悉為我夏丞相所料，不計利害，但要爭功，以全軍坐困南昌，岳樂又同時俱進，使江西上游空虛無備，是彼失算也。今岳樂若聞我軍反出其後，必星夜回軍，卻好中計。」言罷，乃囑副將韓大任道：「離此數十里有一座螺子山，山如螺形，樹木叢雜。且山下平原絕少，只是溪澗縱橫，支河錯落，並無戰場。足下可領千人先伏山上。岳樂回軍，必經此間，待其至時，排槍勁矢一齊施放，岳樂必不能抵禦。且彼所恃者，數尊西洋大炮耳，大炮仰攻甚難，吾軍必獲大捷，足下之功不少。」又囑部將吳用華領軍千人，離螺子山十餘里擇林木深處埋伏，等韓大任軍中號炮響應，即行殺出，以為接應。又囑部將李雄飛道：「岳樂雖不曉軍事，但他軍中必有經事之人。若到螺子山，懼有埋伏也。足下領軍千人直過螺子山十餘里，阻山立營以待之。彼若見有伏兵，必來攻擊，足下當引軍即退。彼以為伏兵已過，方放心直行。待至韓軍得手，然後掩出可也。但立營須阻山隘，以避他大炮，方為要著。」又囑韓大任，於清軍到時先發號炮，以告諸軍。各人領命去了。高大節又派部將多名，或領千人，或數百，為游擊之師。高大節卻統中軍，留一半於袁州，陽言將出九江，卻親自領兵為各路救應。分撥既定，正是：準備窩弓擒猛虎，安排香餌釣鰲魚。

　　那時岳樂自聽得袁州有警，以江西上游已失，自己孤軍深入實非良策，便星夜回軍。那日黃昏以後，將行抵螺子山，伊坦布進道：「螺子左扼山嶺，右阻溪河，地勢甚險。若有伏軍，必難抵禦，不可不防。」岳樂道：「高大節全軍方爭九江，以圖進取。以九江為數省咽喉，乃四戰之地，宜其在所必爭。彼何暇留軍此間耶？」正說話間，忽前軍探馬報道：「前頭已有伏兵，但旌旗不多，人數甚少耳。」岳樂道：「果不出伊坦布所料。以些少伏兵，何足憂慮？且已為吾軍所見，亦無用矣。」乃急令前軍攻之，並移炮隊往攻。

　　當岳樂軍來時，周將李雄飛即與接戰。甫一時間，雄飛即斂軍而退。岳軍正欲追趕，岳樂急止之，並道：「彼伏兵既退，若追之反恐中計。今當乘勝過了螺子山，此後更無慮矣。」遂催促軍士疾行。

　　恰當螺子山，已近夜分。岳樂心怯，謂左右道：「此地甚險，不如駐紮一夜，明早方行為上。」伊坦布道：「豈駐此一夜便無險乎？以我愚見，三軍既已到此，速宜趲路。若一經駐紮，軍心必餒。且敵人若有伏兵，雖駐紮亦不能免害也。」岳樂聽罷，深以為然。以事已到此，已無可如何，只令軍士舉火乘夜急行。忽到初更時分，突聞山上炮聲響亮。此炮便是號炮。時岳樂軍已且行且驚，到此時聞炮聲震地，更魂飛魄散，不知所措，一時嘩噪起來。岳樂正欲制止之，忽然槍聲亂鳴，箭亦齊發，如飛蝗一般。岳樂欲令軍士還擊，又不知敵軍在何處，惟山上矢石齊望火光射來。岳樂急欲回軍，伊坦布道：「今即回軍，安知後路不更有埋伏？由今思之，前之伏兵只誘敵耳。今進前與退後，其路程皆一也。不如冒險前進，較為上策。」岳樂無奈，只令一面進前，一面向山還擊。怎奈由下攻上，絕不中要害。周將韓大任更令軍士一齊發擊，岳軍死傷甚眾。岳樂只督軍士冒險前行，踐踏屍首而過。有逃亡的，皆落河邊鳧水，欲逃過對岸。惟韓大任軍中矢彈已及於河面，故岳樂逃亡的軍士，雖鳧水之際，亦難防避彈子，遂亦多死於水中。岳樂雖見軍士逃亡，亦不能制止，惟有與諸軍死命奔逃。伊坦布已先死於軍中，岳樂亦被傷數處。及甫過了螺子山，那死不盡的殘兵心魂甫定，忽然炮聲響亮，已有周將吳用華截出。岳軍見了吳周旗號，已心膽俱裂。諸將面面相覷，皆相謂道：「軍士固皆驚魂未定，戰馬亦多被傷難行。人雖不畏，馬亦難戰矣。似此，如之奈何？」岳樂道：「吾一時不細，誤中奸計，至今惟決一死戰耳。吾位為至親，三軍亦八旗人物，斷不能屈膝以降也。」諸將道：「三軍逃命時，器械輜重已委棄不全。即新購的西洋大炮，亦付之中道矣。空拳搏戰，焉有勝理？」岳樂道：「此處溪河較狹，且水勢不深，吾軍雖敗，尚存萬餘人，不如以軍中物具雜泥石投諸河中，填河而避之。過此之後，即繞道先奔鄱陽湖。以鄱陽湖尚有水師屯駐，可往依之，尚可徐圖恢復元氣也。且袁州既為賊將高大節所據，吾亦不能通九江之路矣，居此亦無他法。」諸將聽罷，皆以為然，即令軍士各就地挖土泥一包，一齊投諸溪中，雜以軍中笨重器具。

　　幸河水不深，煞時河中已如平地。那時吳世華見岳樂不進，正前來發擊，韓大任、李雄飛亦從後趕來。岳樂即令軍士齊遁，也不敢還戰。諸軍如喪家狗，恨不得爺娘多生兩條腿，各自沒命的跑。時周將韓大任、吳用華、李雄飛，皆令軍中向岳樂軍人叢處發射。岳樂軍死傷甚眾，惟死命奔逃，遺下器械輜重無算。韓大任亦不追趕，只令收軍。計是役殺得岳樂軍中人人喪膽，個個驚心。總兵及副都統死傷數名，其餘將校死傷數十名，軍士則三停折了兩停。

　　凡降的、逃的，韓大任皆收置軍中。其餘死者，屍骸層疊，只令軍士掘土掩之。其得西洋大炮數尊，余外器械糧食不計其數，即班師回袁州報捷。高大節喜道：「此一戰足令敵人膽落矣。」於是論功請賞，以吳用華奪得大旗兩面，且擊斃岳樂部將總兵兩名、都統一名，遂錄為頭功，請賞以金吾衛大將軍之銜，以提督請補。韓大任不悅，謂左右道：「黑夜之戰，矢石亂髮，槍炮交加，安知敵將死於誰人之手？吾在山中指揮各路，敵將多受夷傷。戰後計點場中，以死於螺子山中為最眾，安見我韓某不應得頭功耶？若無我一軍挫之，敵人以全力爭趨，恐吳用華亦不能抵敵也。」自此日有怨言。或有告知高大節者，高大節道：「吾與大任實執軍權，當藉此以鼓勵部將，何必爭功？且大任據螺子山為營，又在黑夜之中，是只有彼軍攻敵，斷無敵軍攻彼也。吳用華實當敵軍來路之沖，既能斬將搴旗，錄為頭功，安得不宜？」因此高大節對於韓大任之怨望，惟詐不知，諸事仍與韓大任商酌。惟大任意未釋然，思傾陷大節。

　　會三桂駙馬胡國柱回鎮長沙，因夏國相出征，三桂以長沙為四沖之地，兼因應岳州、荊州及江西各軍，非有重員駐鎮長沙不可，故以胡國柱當此任。

　　大任本國柱之甥行，國柱以其驍勇，深愛之。故韓大任一聞國柱回長沙，即喜道：「吾知所以洩吾憤矣。高大節一任，惟吾足以代之也。」乃為書獻讒於胡國柱，謂螺子山一戰本足以擒岳樂，乃各路游擊之師高大節既中道撤回，且高大節又擁兵不發，故岳樂得逍遙遁去，聞岳樂陰與高大節相通，許大節封侯之位，今高大節擁兵袁州，遲疑觀望，即原於此，等語。胡國柱聽得，以韓大任之說為然。一面催夏國相再進江西，一面撤高大節回長沙，往岳州助戰，反令高大節以兵權交於大任。大節聽得，吃了一驚。即回復國柱，謂軍事得手，方將直進江南，岳州有馬寶主持，兵力已足，無用再助，等語。

　　國柱大怒，乃益信大節擁兵抗命，韓大任之言更覺可信，立發令由驛馳大節軍中，立令即行交代。高大節猶以為坐失機會，嗟怨不已。來使道：「將軍尚在夢中耶？韓將軍乃胡駙馬之姻黨也。胡駙馬才略優長，而偏聽任性的是其最短。韓將軍既言於先，已如先入為主，將軍雖有百口，焉能分辯也？」

　　高大節至此時方知為韓大任所賣，乃歎道：「今後國家大事，將斷送此輩之手矣。」乃請韓大任入帳，謂之道：「胡駙馬有令，以軍權付於將軍。吾與將軍本無意見，方期同心協力，共成大功。今某以得勝獲咎，誠非所料。吾之遲遲未進者，殆欲夏丞相既進南昌，後勁既堅，方好長驅大進耳。九江為數省咽喉，乃四戰之地，戰守皆非易事，將軍勉之可也。」韓大任時有慚色，一言不發。高大節交代既訖，即隨帶親兵再回長沙。

　　韓大任自代高大節領了全軍之後，即提兵直入九江，欲長驅大進，更不待夏國相兵到，以為後援。夏國相退到醴陵，甫接得高大節軍報，知道清將簡王及將軍希爾根，因圖爭功已先進兵南昌，又在螺子山一戰已大敗岳樂，得了全功。夏國相喜道：「今番江西一省才安穩為我所有也。」是時夏國相仍未知胡國柱有撤回高大節一事，即督兵復由醴陵直出萍鄉，復向南昌進發。

　　原來簡王及軍將希爾根，自聽得岳樂敗於高大節之手，即棄城而遁，故夏國相到時殊不費力，已復得南昌。正欲知照高大節，使直出九江，自己直出鄱陽湖，以斷清朝水師接應，並躡岳樂之後，一面又催閩王耿精忠，將人馬折回，直出浙江，分三路而進，忽報高大節已被撤回，今以韓大任代領全軍，已望九江去了也。夏國相跌足歎道：「大任雖勇有餘而謀不足，可以任偏裨，必不足以當重任也。今偏師輕進，即為失算矣，其敗可立待也。不知誰人主意，撤回高大節，一誤至此！」說猶未已，已報高大節使人繼函來到。夏國相就在案上拆開一閱，書道：大節以一介武夫荷相國委任，又蒙大周皇帝恩寵，雖肝腦塗地，方稱本心。奈以不善將將，雖勝猶辱也。大節與韓大任同受節鉞，自昔同心戮力，所向有功。自螺子山一戰，大節以吳用華當敵軍來路之沖，獨能斬將搴旗，故錄功首，方欲借此鼓勵偏裨，不意因是而大任積成怨府，謂大節陰與岳樂往來，故擁兵袁州，觀望不出。胡駙馬不察，立撤大節軍權。大節若不交代，恐斧鉞隨之矣。大節奉職無狀，夫復何言？今聞大任已督兵前進，欲從九江渡過左岸。以清將楊捷老於戎行，大任非其敵手。且岳樂雖敗，猶有勁旅數萬，配以吉林馬隊，未可輕視。今岳樂退駐鄱陽湖，與水師相合，聲勢復張，是江西內患依然未清也。相國兵力若未到南昌，岳樂不難躡大任之後，楊捷亦可角其前，是大任即不敗楊捷，亦當敗於岳樂矣。相國老謀深算，為國家大局計，將何法以善其後乎？謹此布達。區區伏惟荃察。

　　罪將高大節頓首

　　夏國相看罷，歎道：「高大節真將才也，吾不敢以武夫視之。今日局面，吾不能復出鄱陽湖矣，須望袁州進發，以援應大任也。」便下令三軍，直趨袁州。

　　且說岳樂自敗走後，退至鄱陽湖。不多時簡王及將軍希爾根亦奔到。二人見了岳樂，已有慚色。岳樂道：「兩位忽然至此，得毋南昌已失守乎？」

　　簡王不能答。岳樂道：「吾與君於朝廷位為至親，觀天下大局如此，正當同心協力，以圖肅清。今前事可不必多說，惟圖此後奏功，更不宜以前事芥蒂也。」簡王至此，頓首伏罪。正說話間，已報駐長江水師提督楊捷已有書到來，謂韓大任已代高大節為帥，將直行渡江，吾知所以破之矣，惟夏國相若知韓大任輕進，必觀兵袁州、九江一帶，以為聲援，可以擇伏要而破之，等語。岳樂看罷來信，深以為然。時清朝方以董衛國為江西總督，帶兵五萬前赴南昌。岳樂即與董衛國商議，令董衛國先領軍直趨南昌，以截夏國相之後。

　　岳樂復與簡王及希爾根，率人馬直入袁州，以截國相。時國相不知董衛國已到，只留兵二千駐守南昌省城。行至中途，聽得岳樂與簡王及希爾根同出袁州索戰，夏國相驚道：「簡王乃驚弓之鳥，岳樂亦敗軍之將，今一旦盡出，袁州得毋救兵已至乎？」時部將郭壯謀，乃郭壯圖之弟，方從國相軍中，乃進道：「吾雖至此，甚憂。南昌設有敵警，恐區區二千人必守南昌不住也。」

　　國相道：「公言亦是。今不如折出鄱陽湖，以圖進取。」郭壯謀道：「相國所言亦是一著，但設有差失，是與韓大任兩軍俱敗矣。」夏國相道：「此大任誤了我也。苟知大任輕出，吾斷不令耿王回軍。」正議論間，忽報清朝已令董衛國為江西總督，已帶兵五萬直赴南昌去矣。國相歎道：「董衛國如此神速，必非簡王可比。彼必爭萍鄉以斷吾後路。萍鄉若失，彼將直出湖南，是大局亦震動矣。不如退兵。」遂令三軍齊退。

　　且說安王岳樂與簡王同出袁州，知道夏國相中道折回，便令諸將追之，並謂諸將道：「夏國相在三桂軍中號為能將，當乘其失算之時，併力追之。」

　　乃留希爾根駐袁州，以要韓大任之後，自與簡王併力追來。時夏國相亦虞岳樂以屢敗之餘，必奮勇求雪前恥，又恐為董衛國所截，乃令急趨萍鄉。原來董衛國亦欲急爭萍鄉，一路惟以先復南昌為根本，以為南昌唾手可復。不料到南昌時，直延數日南昌方下。因吳元祚為夏國相部將，方領二千人扼守南昌，亦懼國相為董衛國所截，故死力堅持數日。及聽得國相將到萍鄉，方棄南昌而遁。及奔到萍鄉時，國相亦全軍俱到。吳元祚具述前因，夏國相道：「非公死守數日，則吾軍俱危矣。今董衛國必領兵來爭，吾軍不能獨當兩面，須扼醴陵，阻湖南要道方可。然吾若盡棄萍鄉，則岳樂與董衛國必長驅大進矣。不知誰人敢暫守萍鄉，吾自有計可以拒董衛國也。」郭壯謀道：「某願以死當之。」夏國相大喜，乃令郭壯謀與吳元祚共駐萍鄉，夏國相仍望醴陵而退。正是：方見吳軍能破敵，莫言清將總無人。
　　要知夏國相後計如何，且看下回分解。

第二十五回　韓大任敗死揚子江　高提台大戰大覺寺
 
　　話說夏國相留郭壯謀吳元祚共守萍鄉，自行退兵，回醴陵而去。戰將譚洪向國相問道：「相國既回醴陵，復留二將扼守萍鄉，此何故也？」夏國相道：「我若全軍俱退，彼將乘勢直搗湖南。用軍之道，全在一鼓作氣而已，因失算而中道折回，軍心即餒，焉能再戰？我若全軍俱敗，必湖南震動，大勢將為瓦解。吾之必留二將以扼守萍鄉，即為此故。」譚洪又道：「如相國所言，是相國以全軍在江西且不能一戰，獨留郭、吳二將，又焉能拒敵？得毋陷郭、吳二將於危地乎？然則相國謂將有計以破董衛國，又何故也？」夏國相又道：「吾之失算者，在不知撤回高大節耳。吾以為大節能軍，且在戰勝之後，軍聲既振，當可前進。且大節持重歷練，必待吾軍到時再商行止。俟吾先撤耿王之兵，使改道沿浙江而進，吾卻直趨鄱陽湖，而以大節直出九江，共分三路，渡長江以窺金陵、准陽。彼敵將楊捷雖扼守長江一帶，必然顧此失彼。岳樂如驚弓之鳥，亦斷不能濟事，吾故為此計耳。今韓大任輕出，楊捷固不難邀而破之，而岳樂又得董衛國一軍以為之助，誠非我所及料。今則非再用高大節不可也。岳樂輕進而無復遠圖，若郭、吳二將能死守萍鄉，使敵將不能輕入湖南，吾調高大節入江西以斷岳樂之後，則敵軍必退矣。」

　　言已，又道：「高大節一戰，敵人膽落。若再入江西，彼仍以我為誘敵。且大節乘勝，軍心必奮，故可用也。」譚洪聽罷，無語。夏國相即將高大節被誣及韓大任輕敵妄進各情，咨報長沙胡國柱，又請任用高大節再帶兵入江西。

　　又語胡國柱道：「馬寶既擁重兵，應急圖進取，只被清將蔡毓榮扼阻，不能大進，宜益兵助之，以圖大舉。若曠日持久，非我國福也。」胡國柱至是乃知為韓大任所誤。

　　原來胡國柱本有才略，惟是三桂招為駙馬，執掌大權，意頗自滿。雖回鎮長沙，只有調兵檄將，與清衝鋒陷陣，出生入死，大不相同。故雖聞夏國相之言，只催動馬寶進兵，並不肯自往岳州前敵。時馬寶與蔡毓榮勢均力敵，大小數十戰，只有勝負，終未能再取寸土。馬寶亦屢催胡國柱前來助戰，奈胡國柱終不肯自出，只派員帶兵相助而已。但胡國柱雖因貴而驕，惟素崇拜馬寶、夏國相二人，故聞夏國相之言，自愧無以對高大節，乃欲再令高大節往代韓大任，即撤韓大任回湘，以治其罔上爭權、貽誤軍情之罪。乃即請高大節至帳中，直說道：「今接夏丞相來書，具知將軍冤抑。大任豎子誤國非輕，某悔之晚矣，他日當治其罪，為將軍洩憤也。今欲再勞將軍往代大任，代統其眾，以圖進取，願將軍毋以前事為念。」高大節道：「弟受國厚恩，方圖死報。得駙馬明白，於願已足，今以駙馬所委任，何敢多辭？但聞韓大任已出九江，將渡江北向，恐弟到時，已全軍皆潰矣。以大任勇雖有餘，實非將才足為楊捷之敵手。則某此時，又焉能代統其眾乎？」胡國柱道：「然則將軍之意，如何乃可？」高大節道：「夏丞相之意，欲某帶兵重入江西，以壯聲援，此處相離不遠，或猶可及。以韓大任之勝負雖非可知，惟未嘗不能稍資臂助也。」胡國柱又道：「將軍之言誠是。吾今擬撥精兵二萬，令將軍疾行，將軍當相機行事，力顧大局，慎毋以前嫌介意也。」高大節笑道：「駙馬得毋尚疑大節乎？某蒙委任，斷不敢有負大德。」遂領了精兵二萬人，星馳電卷，疾進江西而去。

　　且說董衛國自進了南昌，即派兵入萍鄉，欲向湖南而進。探得萍鄉尚有周兵駐紮，欲候岳樂到時方敢進戰。乃與部下計議，幕府來則安道：「夏國相老於戎行，今未見敵形，先自急退，其中恐有詐也。」董衛國道：「某亦慮此。彼全軍在江西，何至畏敵？且雖然退兵，又不盡退，尚留大兵扼萍鄉要道，亦屬可疑。國相有謀，斷不留兵故立險地。吾之不敢遽進，正為此耳。況吾軍初到南昌，自離京以後晝夜奔弛，三軍尚在喘息之間，稍有差池，恐不免勝而後敗。今惟有分守要道，以防周軍竄進，然後待安王到時，再商行止耳。」來則安聽罷，大為贊成。這點消息報到郭壯謀軍中，乃與吳元祚計議道：「董衛國忽然不進，殆懼我有謀也，今更當用計以疑之。」乃將各營故為移動。郭壯謀又使人遍佈謠言，謂福建耿王已得夏國相之令，因董衛國已到南昌，將復行領兵入江西等語。董衛國聽得，更滋疑慮，日惟盼岳樂兵到，故目前惟各守要道，權且罷兵。原來岳樂與簡王領兵到袁州後，本欲留簡王駐兵要九江之下，即自行帶兵南來。惟得楊捷文報，請以全力截韓大任，待破了大任之後，然後以全軍入湘。故岳樂只令董衛國暫勿輕進，反領兵望北而行。

　　且說韓大任自代高大節將兵，即統兵北上，一路並無攔阻。又聽得長江左岸清朝兵力尚空，便欲急渡。探得楊捷水師多半屯於長江上游九江一帶，原不大防備，乃謂左右道：「前者大將軍馬寶，曾派員分出九江，惜以岳州戰事方急，中道折回。今吾至此，方知九江易取也。高大節無謀，遷延不進，大失機會。古人有言：不入虎穴，焉得虎子。吾渡江以後，當望北而進，即足以分敵人駐武漢兵力，則馬寶亦易進兵也。」部將吳用華道：「九江為數省咽喉，敵人焉有不爭？今乃不設守備，讓吾獨進長江，要又無守護，恐有奸計，不可不防。」韓大任道：「楊捷急援武昌，不暇南顧，岳樂等亦爭功南下，此處空虛，無怪其然。汝如此多疑，何以用兵？」便不聽諸將之言，出資募集民船，速渡對岸。不提防清國長江水師提督楊捷，已派員沿途偵探韓大任行動，卻將所領水師各船，或扮作魚船，或扮作商船，埋伏兵馬。另咨調陸軍埋伏左岸，卻另擇能戰各水軍船隻，擇蘆葦深處埋伏，日不揚旗，夜不舉火，待韓大任渡江時擊之。又故購船隻應韓大任所募，大任不知是計，及見已募得民船，即促令過江。

　　韓大任既不知楊捷定計，見募得民船，不勝之喜。又不聽諸將之言，倉猝前進，即率領各軍分頭下船。又飛函稟知馬寶，告以渡江將先據鎮江而進。

　　以為敵軍聽得自己渡江，必然震動，馬寶可以乘勢進撲武漢地方，心中自以為得計。不料各軍渡江，甫至中流，各船家卻翻撲水中。大任實無防備，故船家俱得泅沒入水。韓大任此時已知中計，急令軍士駕船，欲馳回右岸。突見各船漸漸下墜。原來船底先已鑿開，只用板輕輕蓋回，自船戶沒入水中之後，已開了船底機關，自然沉下。這都是楊捷預先佈置，卻擇善水的船家冒充民船船戶，韓大任全無計較，即自行渡江，故恰好中計。當下韓大任軍中見船已漸沉，一時嘩噪起來。不多時，已見楊捷的水師船紛紛出現，滿佈江中，矢石交飛，槍炮齊響，皆望韓軍打來。韓軍此時如何能敵？有躍入水中鳧水而逃的，有呼天叫地的。大任所領軍士，皆滇黔舊部陸軍，向不知水性。

　　自各船大半沉沒後，軍士只飄泊水中，時大任的坐船雖未沉溺，惟楊捷軍中槍箭齊發，韓大任已中數傷，惟匿不動。楊捷卻督率各軍，追向大任的坐船圍攻。忽然船上正中一炮，船身已破。韓大任自知不能倖生，即拔劍自刎。

　　軍士見主將已死，其未沉的船隻只有投降。楊捷見大任全軍已無還拒之力，亦令軍中不再發槍，准令周兵投降，所有鳧過右岸的，亦不再追趕。余外泅在水中及溺斃的，屍首佈滿江中。輜重器械，亦隨江飄蕩。楊捷令軍士一一打撈，所獲無算。統計韓大任所領人馬不下二萬餘人，逃生的不及十之二，其餘或溺斃，或被擒，或投降，已全軍傾覆。楊捷不費多時，並無損傷，已大獲全勝。自此一戰之後，周軍意氣為之一沮。楊捷由驛報入京。是時，清朝康熙帝正議親征，聽得楊捷在長江一捷，始罷親征之議。即加楊捷少保官銜，並不究簡王及希爾根棄城逃遁之罪。復獎賞岳樂及董衛國二人，即降諭催令各軍乘勝南下。

　　安王岳樂得諭之後，即會商簡王及衛國，合兵分路前進。以簡王及希爾根從江西東路而下，以防耿王福建之兵。董衛國就近先行，而自行督兵為後路。正部署軍事之際，忽探馬飛報道：「胡國柱復用高大節為帥，領軍二萬人，號稱四萬，已復向江西來了。」岳樂聽得，謂左右道：「由今觀之，楊捷之勝實出天幸。胡國柱殆亦知大任必敗，故復以高大節代韓大任也。若大任渡江稍遲數天，高大節一到，兵權即不在大任手上，斷不由大任作主，高某亦斷不肯遽行渡江也。大節為人驍勇善戰，既有謀又謹慎，敵將夏國相倚為長城。今彼復入江西，局面又當一變矣。我若全軍南下，得毋高大節反要我後乎？不如駐兵以待之。」都統明阿進道：「周軍分道四出，忽來忽去。苟一聞周兵復出江西，我便不敢南下，是我永無南下之日也。設周兵忽進江西，忽回湖南，我若視其進退以為行止，勢將疲於奔命矣。兵法有云：寧致人而不致於人。若只為人牽制，此兵家所大忌也。今若駐兵以待，是高大節一日不到江西，我即一日屯兵不能進退。勞師糜餉，實非良策。願大王思之。」

　　岳樂道：「吾所懼者，中夏國相、胡國柱等奸計耳。如君所言，亦有至理，君主見若何，不妨明說。」明阿道：「今日之策，惟有直走萍鄉耳。我若得萍鄉，將長驅直入湖南。蔡軍可由上游而下，吾軍卻由下游會進長沙，直搗敵人巢穴。那時高大節縱能縱橫江西，又將何用？王爺若仍有疑心，亦只合分軍留駐袁州，以為後援。若以全軍駐紮，遷延不進，非某所敢言也。」岳樂聽罷，仍猶豫不決。明阿又道：「此外亦有一策。吾軍奉命而來，志在征伐，不如先令董衛國直走萍鄉，我卻探實高大節來路，督兵往迎，以求一戰。終勝屯兵此地也。」岳樂道：「倘耿王復進江西，又將如何？」明阿道：「尚有簡王及希爾根，兩軍尚駐江西，以為游擊。即放心遠進，無憂矣。願王爺勿再思疑。」岳樂道：「我全軍且懼不能獨當敵人，若又復分軍，實非良策。不如以全軍候高大節一戰，以雪全敗之恥可也。」時岳樂全軍正駐紮袁州上游，遂回軍望西北而行。

　　且說高大節領軍二萬人，卻令分軍為二隊，以一路由平江過義寧，自統一路由瀏陽過新昌，共趨奉新縣，以撼南昌省會。時部下諸將以區區萬人軍力本不為厚，故多不贊成分軍之議。原來高大節善能以少擊眾，故不從諸將之意，並以平江一路由副將胡國梁統之，並囑道：「吾到新昌時，若不遇清兵，吾將繞兵北向。將軍到義寧，若遇敵人，休與急戰，若不遇敵人，可直趨奉新，以窺南昌。吾自可以為援應也。」胡國梁領命後，即提兵東行。那時高大節一軍既過瀏陽，探得岳樂正駐軍袁州上游，遂令軍士疾進。部將譚進宇道：「袁州下鄰萍鄉，不如改道萍鄉而進，與夏丞相一軍合，較為穩著。」

　　高大節道：「吾昔破岳樂，未嘗親抵岳軍之前，今日奈何反下萍鄉？今惟有直走新昌耳。且岳樂若聞吾至，必自回軍求與我一戰，斷不敢深入也。諸君休再多言，待破敵後，與諸君同唱凱歌。」便督軍直望新昌而去。

　　那日正行近新昌，已近日暮，那地名喚做大覺寺，即令軍士紮營。忽探馬報稱，安親王岳樂已回軍，正望西北而來，惟行程甚緩，計明日可以到此間矣。高大節道：「果不出吾所料也。彼行程獨緩者，蓋懼軍力疲憊，為我所乘耳。吾先到一天，正好教軍士休息，明日卻好教他中計。」便一面飛報胡國梁一路，改令暫住義寧，以免簡王及希爾根兩軍攔下，一面將本部人馬一萬人分為兩停，待岳樂一軍到時，乘其喘息未定，即以兩停人馬輪流攻戰。

　　又於每停之中，各分為十隊，每隊五百人，使岳樂應接不暇。分佈既定，並令偃旗息鼓，專候來軍。
　　原來安親王岳樂亦沿途打聽高大節行程，並謂左右道：「高大節由瀏陽進兵，必爭新昌一路，志在牽制南昌，使董衛國不能急進，以助彼夏國相進兵也。吾當先爭新昌，以斷高大節之望。」說罷催軍疾行。部將明阿問道：「王爺此次回軍，初時行程甚緩，至此又令疾進，何前後互異耶？」岳樂道：「緩時欲養兵力，急時欲爭要地故也。」明阿聽罷，即不復言。軍行將抵新昌，尚未得高大節駐軍何處的實耗。岳樂即喜道：「新昌必未失也。」即傳令到新昌駐紮。徐見居民紛紛逃走，卻言周兵已過大覺寺，已望北而行，並言此處已離周兵不遠。岳樂即傳令直走。時已近夜，岳樂見於前次螺子山之敗，不敢夜行，即令軍士下寨。夜裡令軍中輪流值宿，以備不虞。果然自夜至曉，全無敵軍動靜。不提防天甫黎明，軍中起來，只見各處一帶山林，皆是高大節的旗幟。岳樂軍中見了，已如魂飛天外，魄散九霄。正是：終夜未曾聞敵耗，侵晨竟已碎軍心。
　　要知後事如何，且聽下回分解。

第二十六回　高大節憤死九江城　吳三桂親征松磁市
 
　　話說岳樂軍中於翌晨起來，見四圍山林樹木中儘是周兵旗幟，始知高大節已先到此間，軍士皆魂飛魄散。因螺子山一戰，軍中皆知大節的名字，更互相畏葸。岳樂即傳令軍中，急進新昌。忽然喊聲大震，高軍已分十數路，卷地殺來。每路人馬不知多少，岳樂軍皆無心戀戰，惟互相逃竄。岳樂制止不住，然猶故作鎮靜，即號令軍中，分頭接應。怎奈高大節軍鋒甚銳，又蓄力已久，皆猛勇前進，直奔岳軍。高大節又選精銳百騎，自為前鋒，疾馳而出，直奔岳樂，皆英銳莫當。岳樂不能抵禦，先自望後而退。岳軍見主將已逃，亦紛紛潰走。那高大節初時本分兩停人馬，志在輪流接戰。今見甫行交綏，岳軍即退，已無容輪戰，即令十數路一齊追趕。並下令軍中道：「岳樂此去，必走新昌，與南昌銜接，望得此與董衛國聯合也。」便分軍二千人，使部將高琦領之，打著自己旗號，從間道先到新昌城，一面飭軍士從上游橫貫而追。

　　那時岳樂自奔逃之後，欲避出重圍，即與周兵混戰，卻令軍士還槍向後抵禦，且戰且走。一面令明阿領五千人，先爭新昌，分為犄角，並護南昌要道。高大節亦知其意，轉令軍中放開重圍，讓岳樂走出，只銜尾趕來。十數路不住環擊，令岳樂無從混戰。高大節一頭追趕，一頭下令招降，故岳軍散去愈眾，岳樂大憤。及奔至一座小山，令軍中就地阻山為營，再與高軍混戰，忽流星馬飛報禍事，那都統明阿欲奔新昌，被高大節分軍截擊，都統明阿已陣亡去了，所領五千人，盡降高軍去也。岳樂聽得，心膽俱裂，不覺歎道：「大節不死，吾不得安。」正說間，高大節已率百騎馳至。岳樂護兵有吉林馬隊二千名，即下令護兵道：「彼漢兵也，汝等降亦不得生，速宜死戰。」

　　護兵聞令，一齊奮發，矢石齊下，大節不能進，軍勢稍卻。岳樂即率軍與高軍混戰。還虧高軍十數路殺來，岳樂終站立不住，望後復走。高大節復追二十餘里，天色已暮，權且收兵。計此一戰，殺得岳軍七斷八續，人馬死傷甚眾。岳樂令軍士不要住歇，直望南昌而走。

　　時董衛國聽得岳樂敗北，即引軍來救，同進南昌省城。高大節聽得岳樂已有救兵，亦不再追趕，先引軍據了新昌。一面向胡國柱、夏國相二處報捷，並請國相進兵。不料夏國相默計高大節已過江西，即引兵已復出萍鄉，仍望南昌進發。高大節得有消息，即與夏國相會期共攻南昌。時清將岳樂既敗，部下只存殘卒萬餘人，董衛國亦只有二萬人，但自高大節兩戰，人心膽落，南昌城內居民，日傳高軍將至，省垣必陷，故紛紛遷徙。人心動搖，軍心亦餒，且互相逃竄。董衛國道：「昔日乘一鼓之氣，不能遽入湖南，大為失算。今軍心如此，固不能戰，亦必守南昌不住，不如避之。」岳樂道：「簡王尚擁重兵，惟屢次觀望，勞師糜餉，使我奔馳數年毫無寸功，能不愧死？」徐又道：「昔以完全兵力猶不能禦敵，今既敗之後，兵無鬥心，外無援力，焉能用武？即坐守此間，亦不能獨當兩路之沖也。」便與董衛國計議，率領人馬，攜取庫款，棄南昌而逃。高大節復思夏國相既進江西，即謂左右道：「岳樂、董衛國等坐守孤城，一軍不能當兩路之沖，必棄城走矣，吾當截之，勿令其再養元氣也。」正欲派兵時，已得有岳樂棄去南昌的報告，即歎道：「彼逃誠速，今追之亦不及矣，真可惜也。」部將吳用華道：「岳樂自領兵以來，未嘗得一勝仗。吾軍與戰二次，皆潰。今雖逃去，亦不足慮，將軍何故為之歎息耶？」高大節道：「非也。岳樂雖非能將，然性情勇毅，其志不因敗而驚，氣不因敗而餒。今日雖敗，明日復來，不可不防。若簡王喇布、將軍布爾根等，吾直視之如兒戲耳。」說罷，左右皆為歎服。

　　時胡國梁所領一軍已到新昌。高大節暫留胡國梁駐紮新昌，欲親進南昌省城，與夏國相面商進兵之法。忽接得夏國相來扎，著高大節領兵先奪九江，以免敵軍得準備防守，並言自行領兵奪鄱陽湖，即製造水師船隻，以備渡江之用。時夏國相又催令耿王進兵，並調水師提督林興珠領內河水師，會於鄱陽湖，故約高大節於本軍奪得鄱陽湖之後，一日渡江。高大節得令不敢怠慢，即提兵直往九江，沿義寧而進。時韓大任既死，其弟韓元任尚在胡國柱軍中，元任即大節軍中胡國梁之婿。元任既憤其兄之死，以高大節直沿平江過新昌，不肯先出九江以救大任，故數短大節於胡國柱之前。且此次大節得勝，胡國梁只另領一軍先赴義寧，故不與其功，遂向左右道：「高大節以我先出義寧，以義寧既不用戰爭，又不用攻守，實置我於無用之地耳。若以我為無用，既不宜以我分領一軍。且駐紮義寧，虛延時日，由湖南即直趨九江，或猶可以救韓大任也。」因是積有怨言。

　　那時清將安王岳樂以屢敗於高大節，心中正憤，忽探得大節軍中將帥不睦，於是布發謠言，謂大節坐視韓大任不救，且屯兵於義寧、新昌，不截擊岳樂及董衛國，使岳樂二人得全師而遁，實大失機會等語，傳遍江西。胡國梁即飛報胡國柱。時國柱聽得，以前者誤聽韓大任之言，致撤回高大節，已貽誤於前，故聞國梁之言，亦不敢輕信。惟韓元任日在國柱之前數短高大節，且謠言所播亦有道理，不由胡國柱不疑，便馳函力責高大節，責以既不應虛留義寧一軍不救大任，又責以不應放過岳樂，自後須竭力從公，勿以私仇害公事等語。大節聽得，意殊不樂。自知又為人所搆陷，大為抑鬱，遂致得疾。

　　乃與左右計議，以本軍既進，若以主帥得病中道折回，敵人必乘機交攻，非為良策，便諱病不布，力疾先進九江，時清將簡王及希爾根正駐九江城，因聽得高大節已到，即棄城而遁。高大節即進了九江城，威聲大震，附近州縣紛紛降附。自是高大節疾益加劇，所有醫藥俱皆無效。自懼一旦棄世，必致貽誤軍機，一面報知胡國柱使人接代，俾得卸去兵權，解任養痾，一面又馳函報知夏國相。函道：弟自復統師干，重進江西，仗國家之靈，所向克捷。岳樂遠遁，遂抵九江。得接胡駙馬函報，責以勉力國事，毋以公事發私仇。竊惟韓大任銳意渡江，弟即先進九江亦難得及，且無以破岳樂一軍，則南昌之道梗塞，弟所以由平江先入新昌者，此耳。弟唯不敢輕敵，以簡王尚扼上游，不得不分兵先駐義寧堵截者，亦非有他意也。駙馬見責，弟方黽勉以圖，何期二豎遽侵，不能視事。設因疾不起，反貽誤軍情，厥罪尤重。已函報駙馬派員交代，俾得解職養痾。他日若藉鴻庇，茲克將痊，當復叩馬前，重受驅策也。區區之意，除請命胡駙馬之外，謹具函報告下情，以報知己。伏惟鈞鑒。

　　夏國相得書，知道高大節得疾之由，不勝太息。即與胡國柱函商，派員接代。唯時高大節病勢已日深一日，自知不起，乃以軍符印信交副將胡國梁執掌。越日更吐鮮血不止，遂歿於軍中。自高大節歿後，江西一帶軍事又復多變動，不在話下。

　　且說陝西一路，王屏藩自退至固原，王輔臣自戕莫洛、破鄂洞之後，即與王屏藩合兵，互為犄角，欲通平涼之路，先撲西安。將軍瓦爾喀棄城夜遁，輔臣遂入西安，聲勢大振。三桂先發白銀二十萬犒軍，又以王爵賜封輔臣，故王輔臣益為盡力。以王屏藩屢扼於圖海一軍，便欲與屏藩合兵共攻圖海。

　　時屏藩與圖海相持，勢力悉敵，大小百戰皆不分勝負，兩軍互有死亡，又互有增兵。相持年餘，屏藩終不能越平涼之路，已欲捨去平涼，改道擾鳳翔而進。及聞王輔臣合攻圖海之計，即與王輔臣計議。輔臣道：「以將軍本部，已足與圖海相持，圖海且不能得志。若益以弟處一軍，可以摧圖海而有餘。圖海若敗，余子皆不足慮矣。」王屏藩道：「此言甚是。但圖海老將，若見稍有失利，惟率軍死守，必不輕戰，吾故無可如何耳。且其部下，如張勇、王進寶、趙良棟，皆驍勇耐戰，雖不能當我兩路之兵，然彼未嘗不足以自守也。」時吳之茂在旁，亦道：「在此相戰一年，終不能奈圖海何，軍心亦已氣沮。若徒在此搏戰，必無濟於事。愚以為另分一軍，能越出圖海之後，以趨山西，則圖海必望風而退矣。」王輔臣道：「若以一軍先繞道山西，似為良策。然兵少則不足於用，兵多則此間已失一大軍，從前所得之土地亦將復失，又將奈何？前者周皇已發李本深領軍入陝，惜本深因病中道折回，遂無有繼進者耳。今不如奏知周皇，派兵繞道入晉，較為得計。」王屏藩聽得，大以為然。乃會奏三桂。三桂覽畢，拍案起道：「朕自入川以來，不征久矣。今小兒輩不能了事，非朕親征不可。」便大閱師徒，下諭親征。共領二十軍，計共八萬人，擇日起程，望松磁市進發。正是：已見諸軍難勝敵，又勞三桂再興兵。
　　要知後事如何，且聽下回分解。

第二十七回　走固原王輔臣投降　奪荊州蔡毓榮獻捷
 
　　話說吳三桂接得王屏藩奏報，便要親征，向松磁市進發。時清朝康熙十三年，吳周改元為昭武元年，於成都大營宮室，又增封各官，仍以雲南為故宮，衡州為改元即位之地，已定為都會，至是又經營四川，謂為新都。三桂既以內事委付大駙馬郭壯圖，兼守雲南故都，而自欲往來於四川、湖南，以為因應。初時以國權付諸駙馬胡國柱，欲以軍旅之事付諸夏國相及馬寶二人，即欲深居簡出。及見王輔臣、王屏藩、吳之茂、譚洪等均不能通平涼之路，即集成都諸臣計議。三桂道：「長安為古來建都之地，重關疊險，可以自立，此朕所必爭。叵耐圖海孺子，阻朕大計，欺朕兒輩，以塞平涼之路，此朕所最憤也。昔朕馳驅戎馬，圖海尚為朕副，諸事尚由朕指點。今欲為逄蒙殺羿耶？吾必手刃之，以雪朕憤。」諸臣聽罷，齊道：「以陛下戰必能勝，攻必能取，縱橫天下二十餘年，誰不望風而潰？今若親征，必能早定大事，此國家之福也。」三桂聽了大喜。即轉進後宮，向愛妃蓮兒具述親征之故。蓮兒道：「自陛下入川以來，久不與軍事。人生如白駒過隙，宜及早平定大事。陛下春秋已高，若再事遷延，且國事不知若何，更恐將來繼位者，無復如陛下之英雄，則國事殆矣。即有諸臣能事，何若陛下親見其成？況陛下先聲奪人，此行一出，軍心亦定，是天下不足平也。故以妾愚見，親征為是。」三桂道：「汝婦人且知大事，然朕豈有不知？朕初起義，六省俱下，遂及成都。今朕久未親征，軍事即多挫折，故朕意已決。所不能捨去者，卿耳。」蓮兒道：「陛下戲言耶？陛下此行，必能了事，即不復再親戎馬之勞，妾亦得長侍左右矣。」三桂道：「後日之事，由後日言之。然朕目前，焉能遽離卿也？」

　　蓮兒至此自忖：三桂必要與自己同行，己若不肯時，必不肯出征；自己若去時，又恐致礙軍事。乃轉一計道：「妾自幼怕見烽火之煙及槍炮之聲，且又不曾見過戰事，妾焉能隨陛下於戎馬之中？願陛下毋以妾一人誤國家之大事。」三桂道：「何誤之有？卿雖隨軍，朕自有法處置，不勞愛卿費心也。」

　　蓮兒又道：「妾聞婦人在軍，兵氣不揚。陛下不必如此，請以國事為重。」

　　三桂聽已，笑道：「卿何見之淺也！古人且恃娘子軍以取勝，古來女將立功，猶且不少，安見婦人在軍便誤兵事耶？」蓮兒道：「陛下此言差矣。此乃古之女將軍，妾實非其類也。」三桂道：「昔韓世忠為宋名將，每戰必以紅玉跟隨，卿何不效之？」蓮兒道：「妾自問無此效力，恐誤陛下軍事。」三桂道：「卿若不同行，朕惟有罷親征之議，斷不能委卿於他人之手，使冷暖不知，饑飽不聞也。」蓮兒道：「陛下癡耳！陛下身居九五，玉食萬方，妾承恩寵，使令滿前。陛下即愛妾，亦何所顧慮耶？」三桂道：「無論如何朕斷不捨卿而去，卿勿多言。」蓮兒至是又忖：己若不去，三桂必不出征，惟有應允同行。三桂大喜，即下令校閱師徒。以李本深病勢已漸癒，乃用為前部先鋒。共大小將校數百員，領大軍十萬，出成都而去。

　　早由百官送出城外，三桂謂百官道：「煩諸卿為朕整理內事，待朕平定天下之日，當回來與諸卿作太平宴也。」百官聽已，皆呼萬歲。時吳三桂之意，先欲扼松磁，而以舟師陳列虎渡口，以為犄角，並截荊州上游大兵，以斷清兵咽喉之道。遂分派大將王會、洪福二人，分掠谷城、鄖陽等處，以為聲援。然後自統大軍，斜望東北而進。

　　早有消息報到圖海軍中，圖海道：「三桂此行，欲扼我之後也。我此時當求先進，彼軍一敗，則吾軍在陝西再無所礙，吾即可長驅入蜀。若待三桂兵到，彼聲勢更大，不可為矣。」乃以部將張勇、王進寶，分兩路先趨西安，以擊王輔臣一軍；自統大軍進發；另遣部將趙良棟、朱芬等，分軍牽制王屏藩一路。分撥既定，立即拔隊起程。

　　時王輔臣聽得圖海軍到，便知會王屏藩應敵。惟左右皆諫道：「圖海向以持重老我師，今忽然出來，必有原故。或周皇已經出師，故彼急於求戰，戰如不勝，然後退兵耳。我不如以其道還治其人，深溝固壘，以圖自守。彼求戰不得，而周皇大兵又持其後，圖海必敗。圖海既敗，即平涼之路可通，亦可長驅以出晉陽，此最上之策也。」王輔臣聽罷，不以為然，並道：「我軍屢攻圖海，皆被圖海堅持，終不能決個勝負。今彼到來，豈可放過？吾將以一戰克之。若曠日持久，實非良策。」乃一面知會王屏藩，告以出師，使速為接應。唯王屏藩已接三桂明諭，知道三桂已經起兵，本不欲即戰，不料圖海此次出兵非常迅速，因料王輔臣、王屏藩若彼此互商，必執持重穩著，便求戰不得，大非所宜，故催令趙良棟、朱芬一路先進，自己亦鼓勵三軍疾行，並道：「王輔臣初從三桂，未嘗少挫，必輕於一戰。實則吾反懼屏藩，不懼輔臣也。此行破輔臣必矣。」

　　時王輔臣既拒眾臣之諫，將所部人馬離城望東而進，單迎圖海，而以部將吳雄，領軍守城。心中既輕視圖海，一軍已全沒準備，只求急戰而已。清將圖海行至中途，謂王進寶道：「王屏藩用兵較王輔臣略為謹慎，必派兵往援輔臣，可於半路要擊其救兵，彼見兵已失，軍心必落矣。且王輔臣若敗，必走固原，以求庇於王屏藩。汝可領兵斜向固原一路，兵緩緩而進，以向屏藩所發救兵。若破其救兵之後，可回軍以截王輔臣。既不與輔臣相遇，亦可前去助戰也。」又謂張勇道：「王輔臣盡提大兵前來，西安城內必然空虛。汝可以輕騎繞道，抄出王輔臣之後，以襲西安。若既得西安，輔臣必立腳不住。即西安不下，亦可散佈謠言，以猶彼軍心也。」二將領命去後，圖海又調貝子鄂洞一軍前來會戰。去後，即率兵疾馳。

　　行抵虎山墩地方，已與王輔臣相遇。那王輔臣以圖海遠來，便急欲開戰。

　　忽接王屏藩來書，力言急戰之不利，惟必派兵來援等語。那時王輔臣仍以屏藩之言為非，並謂左右道：「屏藩畏事如此，宜其轉戰經年尚不能通平涼之路也。」言罷，正在督戰間，忽報圖海一軍現依山結陣。王輔臣道：「彼軍紮營既定，攻之即難，不如從速求戰。便號令諸軍，鼓噪而進，直逼圖海前營。惟圖海初猶不動，輔臣乃併力攻擊。圖海謂諸將道：「我紮營未定，而彼軍來攻，守無可守，不如應之。」便傳令諸軍混戰，自晨至午喊殺連天，尚未分勝負。正酣戰間，忽左路紛紛潰退，原來貝子鄂洞已引兵到來。前因經略莫洛被戕一事，鄂洞受了嚴譴，此次更為奮勇。王輔臣此時已戰了多時，不能勝圖海一軍，料難再當鄂洞之眾，心中頗為悔怯。但念此一次為生死關頭，仍力督軍奮勇抵禦，並望王屏藩救兵到來接應而已。

　　不料一波未平，一波又起，軍中已傳西安失守，軍心大懼，一時紛亂起來。王輔臣方殺數人，並傳令道：「吾離西安時，已留重兵守禦，西安城池堅固，安能便下？汝們休信謠言。」王輔臣雖如此說，爭奈軍中多是西安人，正不知城池是否失守，各有父母兄弟家人婦子，方不知死生存亡，如何不掛念？故皆無心戀戰。不想西安失守之信，愈傳愈緊，軍士多有哭泣的，戰力大緩。圖海及鄂洞乘勢攻擊，王輔臣雖然奮勇，奈軍士已互相潰退。時王輔臣正欲暫退西安，奈疊來報告，皆知西安已陷。原來張勇先派一千人潛進城中，那守將吳雄以為王輔臣尚在前敵，料敵軍不能猝至，故守備亦緩。清將張勇乃乘機令軍士改裝混入，及至攻城時，在內吶喊助威，城中周軍不知清兵何時進城，一時慌亂，張勇乃乘勢拔了西安。吳雄懼王輔臣見罪，已自刎而死。這點消息傳出，王輔臣知西安確已失守，不禁心膽俱裂。計思前敵不能抵禦，西安又不能回去，因王屏藩有發兵相援之報，乃率敗兵逕奔固原。

　　時圖海一軍已佔領虎山墩，即分兩路，一路以貝子鄂洞先趨西安，一路則自將所部，追逐王輔臣。圖海並謂諸將道：「王輔臣以勇略出於一時，三桂認為義子，付以重任，若能破之，則屏藩亦將膽落矣。今乘彼窮蹙之時，幸勿放過。諸君立功，在此一舉。」言罷，諸將皆乘一勝銳氣，踴躍而進，直躡輔臣之後追來。

　　時王輔臣親自斷後，且戰且走，猶望與王屏藩的救兵相遇。約行走數十里，已近入夜，忽見前途塵頭大起，疑是王屏藩的救兵。原來王進寶得了圖海之命，要阻截屏藩援應，那王屏藩又被趙良棟及朱芬牽制，不能移動，已派出吳之茂領兵五千人往援輔臣。甫至途中，已被張勇探得行蹤，用埋伏計襲破吳之茂一軍，復領兵而回，正遇輔臣，故輔臣誤以為屏藩的救兵，又在入夜，不能分辨。正自心喜，忽來軍行近，槍聲齊響，皆向輔臣軍中攻擊。

　　王輔臣大驚。隨見探馬報道：「此非王屏藩救兵，乃敵將張勇引軍來截去路，吾救兵已為張勇所敗矣。」王輔臣此時見前後受敵，即欲自刎。惟念三軍性命繫於自己，若有一線之路，亦當相持，乃移軍斜向一山駐紮。

　　少時圖海與張勇兩路俱到，將山下團團圍住。王輔臣惟令三軍草草結營，準備矢石，以圖撐拒。圖海與王輔臣幾番衝突，終不能登山。圖海道：「輔臣雖敗，猶死鬥如此，真勇將也。若非先破西安與破彼救兵，恐此次勝負正未可知矣。」便令三軍再攻。一連日夜，不能得手。圖海乃令軍士四圍截緝，以斷王輔臣水道。輔臣乃謂軍中道：「吾軍中多王懷清舊部，以前日兵變之故，吾乃撫而用之，圖海仇恨深矣。汝輩若降，皂白不分，必盡為圖海所殺。今惟有竭力死守耳，不久必有救兵馳到，便是生機。即或不然，本帥亦與諸軍共死於此，斷不獨自生還，以負三軍也。」三軍聞言，皆為感泣，故死力相拒。奈隔兩日之後，水道俱困，糧亦漸盡，仍未有外援。王輔臣乃自領一軍，先行欲衝突下山。惟圖海人馬眾多，終不能衝出，又復上山屯歇。眼見諸軍多有渴斃的，有餓斃的，王輔臣束手無策。

　　時正在焦灼間，忽報圖海使人送書至。王輔臣聽得，已知圖海來意，不覺長歎一聲，然後把來函拆視，函道：輔臣將軍麾下：將軍本沐本朝恩澤，只聽吳三桂一時之煽動，陽受父子之情，遂訂君臣之分。捨現有之富貴，而冀立不可知之功名，此稍有識者，所不為矣。而將軍弗悟於前，復樂為盡力沉迷，猖獗以至於此，此某所以為將軍惜也。然前轍已往，來軫方猷。將軍以勇蓋三軍，以孤軍獨當數路。血戰數日，危而不變。將軍即念吳氏籠絡之親情，惟時局至此，外援既絕，猶復撐鬥，將軍亦可以告無罪矣。將軍勇略為某所愛，倘能自悔迷途，遐登覺岸，束身來歸，當表奏朝廷，如前錄用。棄瑕獎美，固朝廷所樂為。既能為一己留有用之身，復能為三軍救垂危之命，仁至義盡，為將軍計，莫善於此。即將軍不自惜其死，如三軍何？倘將軍不以僕言為河漢，某亦不忍故盡其力，惟將軍圖之。

　　王輔臣看了，意復躊躇。原來圖海於戰時已服輔臣之勇，今見其身處絕地，猶能臨危制變，鼓勵三軍，一發敬服，故甚愛之。且欲於輔臣降後優待輔臣，以為之倡，故以此函相勸。時輔臣本有待屏藩來救之心，不料王屏藩亦被敵軍牽制，雖那時清將朱芬已被屏藩槍擊陣亡，奈何趙良棟善能用軍，王屏藩終不能取勝，方自顧不暇，焉能更顧輔臣？是以王輔臣日盼救兵，如望解倒懸，奈救兵依然不至。又為圖海一函所感動，即與左右計議，以定降否。惟部下諸將，皆面面相覷，不復置詞，惟俯首而已。王輔臣道：「吾已知諸軍之意。以吾一著之差，以至於此，吾罪固重，然安忍禍及諸軍？」乃函復圖海，如允不殺降，即願相投。圖海自無不允肯。王輔臣即率眾投降。

　　輔臣甫至營門，圖海即親自出接，即謂道：「將軍此戰，實生某敬服之心。」輔臣遜謝後，圖海卻點輔臣軍中，輜重已盡，糧食乏絕，降兵皆有飢渴之色。圖海乃命賜以飲食，並謂部下諸將道：「輔臣軍糧既盡，水草亦乏，而軍心依然不變，可謂善於用兵。古之良將不及也，吾甚敬之。」自此優待輔臣，並問以攻敗屏藩之計。輔臣不答，隨道：「人生所重者，知己。三桂視我如子，屏藩視我如兄，焉有子弟可以攻其父兄之理！且吳氏舊部，皆慣戰勁旅，恐不能猝取。願公毋輕視之。」圖海聽罷，默然。隨表奏告捷，並請優待輔臣，以為來者勸。遂率兵自取固原。忽報趙良棟、朱芬往攻王屏藩，被屏藩堅壁相拒，不能取勝。朱芬並已陣亡，並請援助。圖海道：「屏藩果不易攻也。吾軍已疲矣，今宜撫恤各郡，稍休士卒，再行進取。」便令趙良棟暫行退兵。不在話下。

　　且說吳三桂已至松磁，時前部先鋒李本深又復患病，三桂只得再令送回成都安置。時三桂方遣將分兵南略均州、南漳，以通興安、漢中之路。那日正用晚膳，恰報到王輔臣兵敗欲走固原，即被數路圍困，水源困乏，糧食俱盡，王屏藩又被敵人牽制，不能相救，以致輔臣已降。三桂聽得，面色突變，雙手打戰，杯箸俱墜，半晌不能發言。徐徐道：「輔臣與朕有父子之情，今且如此，人心難固矣！何天不助我也？」又歎道：「輔臣虎將，今以資敵，安能有濟乎？」言罷，口吐鮮血，遂以致病不能視事。左右皆請回軍，吳三桂道：「朕不易到此，疾病時所常有，何至因此即退耶？」左右遂不敢言。

　　奈三桂病勢終未痊可，諸將皆為顧慮，恐敵軍一到，勢不可為矣，又再請三桂回軍。三桂道：「若胡國柱、馬寶、夏國相、李本深，有一人在此，朕斷不回軍也。今真無如何矣！」言罷，長歎一聲，即令全軍先返成都。惟前遣出分掠興元、南漳、鄖陽各路，暫不撤回。以壯聲勢。

　　這點消息報入清將蔡毓榮軍中，毓榮即集諸將計議道：「周將馬寶本屬能員，今久踞岳州，不能再越一步，天之不助吳國，亦可見矣。三桂直出松磁，實欲踏平晉、汴，今又因病折回，軍心必餒矣。吾自受任以來，未立大功，不過以順承郡王觀望不前，懼無後援耳。今有此時機，且不能不進。況三桂已留兵分掠各郡，若任其得勝，後患更多，尤不能不急進也。荊州為川、湖咽喉交通之地，三桂得此，實足西顧成都，東顧長沙。今當先取荊州，以斷彼交通之地，則彼軍首尾不能相顧矣。」便令巴爾布、碩岱、珠滿等，各率兵五千人，分道直取荊州。又令楊捷統率水師，直駛上游，以為水陸並進。

　　分撥既定，並囑諸將道：「敵兵在荊州城內不及萬人，尚無準備，今宜疾趨，使不能為之防備，則荊州唾手可定也。」諸將得令，一齊奮發。時周軍因蔡毓榮許久不出，不大留意，胡國柱在長沙本兼理各路，又日事飲酒賦詩，故荊州全不提防。敵人猝至，遂使蔡毓榮得收其功。正是：守城既已無奇策，來將何難奏凱歌。要知後事如何，且聽下回分解。
 
第二十八回　棄岳州馬寶走長沙　據平涼屏藩破圖海
 
　　話說清將蔡毓榮令巴爾布、碩岱、珠滿、楊捷等，分水陸兩路共取荊州。

　　巴爾布卻令珠滿領五千人握長沙通荊州之路，以防長沙救兵，自與碩岱並楊捷直趨荊州而去。時長沙城內只有周將馬應麒駐守，所部約有五千人，不意清兵猝至，適又臥病，故全未準備。比至那日黃昏時分，忽聞城中喧鬧之聲，早有守城將士飛報前來，道是敵軍大兵。馬應麒聞報，大吃一驚，從病中躍起，急欲向長沙告急，惟四門已被困得鐵桶相似。馬應麒只得扶病而起，督軍守城，竭力抵禦，以待外應。惟城中人馬雖少，然守禦甚力，巴爾布等幾番猛攻，終不能下。巴爾布卻謂部下道：「蔡都督以此任委諸吾等，若不能復一荊州，何望恢復數省？且以四路之眾，而不能克一荊州城，亦貽人笑。今志在城池必下。惟攻城之道，宜於初到之時鼓勵銳氣；若曠日持久，敵人救兵環集，不可為矣。」乃令各路各選壯士千人，以五百人持攻城之具，以五百人各執火箭，隨攻隨射，猛撲而進。楊捷又發炮助攻，不分晝夜，喊殺連天。城上守兵雖能抵敵攻城，卻不能防避火箭，故守城軍士不能立足，都卻退而下。巴爾布正攻北門，乘城上守兵卻退之際，直逼城下，一面猛攻，一面射火，又一面疊土而登。及至城上時，以火器當先，刀槍隨後，一聲喊進。城守人馬並未準備防火，皆不敢近，清兵早破了南門，復乘機縱火，居民大亂。馬應麒雖不能支持，仍率兵巷戰。不料清將碩岱憤居民附從周將，逢者便殺，居民皆倉皇奔遁，呼男喚女，哭聲震天，又被火器猛烈，民房多已著火。馬應麒歎道：「為吾一人失機，貽累滿城百姓，吾何忍偷生天地耶？」

　　乃徑奔回衙中，先殺其妻，並殺其女，然後自刎而死。時部下見主將已奔，皆倒戈願降。碩岱所部猶自不捨，依然亂殺。還虧巴爾布及楊捷兩人，急為戒止，准令各軍投降，並救滅城中余火，安撫城內居民。一面飛報蔡毓榮，報告捷音，一面留兵荊州城內。復分兵於城外，以為犄角，再候蔡毓榮號令，以定行止。

　　且說蔡毓榮自發兵襲取荊州之後，早料巴爾布等出其不意，必能得手，即調兵往取岳州。時周將馬寶統率全軍，疊經進攻武昌、漢陽，皆不能得志，大小不下數十戰，互有勝負。但那時雖依然往攻，獨不見蔡毓榮調將出戰，乃與部下計議。楊嘉來道：「駐守岳州兩年，不能進取尺土，積時愈久，蔡毓榮籌防愈密，岳州之無用可知矣。不如棄之，復沿九江而進，散蔡毓榮歷年籌防之局，從新進取，實為上策。且江西一地，經高大節再破岳樂，乘勝之威，更易得手也。」馬寶道：「周皇初意，欲沿兩湖直趨大河南北，以應川陝之兵，故岳州為必爭之地。奈屢次渡湖，具不得天時，使蔡毓榮得以徐徐準備，而悉銳以防。我軍勢如騎虎，已難於遽下矣。吾今日非不知岳州難以用武，奈長沙、衡州皆吾軍根據，一旦棄去岳州，不啻自撤藩籬，稍有差池，何堪設想？此某所以屢籌不決也。」楊嘉來道：「胡駙馬亦世之良將，顧安坐長沙，惟飲酒高會。如其不然，適銳以求一猛戰，猶不至頓兵耗日也。今捨九江乘勝可以進取之機，而長駐岳州無用之地，竊為元帥不取。」馬寶道：「吾亦曾分軍先出九江，奈以不能得手，中道撤回。今我全軍方懼不能獨當蔡毓榮，再無分軍之理。正惟胡駙馬如此，若全撤岳州，如湖南全局何？」

　　部將譚洪又道：「某雖在此，甚憂荊州。若荊州一失，川湖交通皆斷，即岳州、長沙，亦肩背單寒矣。以荊州守衛空虛，蔡毓榮旬日不出，必有別計，不可不防。」馬寶深以為然。

　　正議論對付之策，忽探馬飛報：荊州已失，守將已自盡，我軍已大半降清矣。馬寶聽得大驚。楊嘉來道：「荊州已失，川湖消息既斷，此時不特岳州無用，恐湖南亦震動矣。」馬寶道：「從前蔡毓榮之不敢遽攻岳州者，懼長沙發兵，沿荊州以掩其後也。惜胡駙馬擁兵不動，坐誤大計。今蔡毓榮連日不出，不過專聽荊州消息耳。彼若已復荊州，更無顧慮，吾料彼軍直出矣。」

　　說猶未了，見軍中震動，前軍報告道清兵大至，速宜拒敵。馬寶聽得，速發令道：「昔日我攻清兵，蔡毓榮惟以逸待勞，守而不戰，今我軍當如其道以施之。彼見無懈可擊，必領兵而退，那時別作計較。」諸將聽得，無語，以馬寶之策，不大謂然。馬寶乃再道：「吾非懼蔡毓榮者，不過事前未有佈置，不能即戰耳，諸君請勿多疑。」說了便令水師提督林興珠謹防洞庭，以防清將楊捷水師之侵入，一面令諸將嚴守。果然彼攻此御，喊殺連天，一連日夜蔡毓榮不能得志。馬寶謂左右道：「凡攻堅只靠初時銳氣，今經一日夜我尚無損，蔡毓榮不能為矣。」

　　不料正說間，忽報稱林興珠未到時，清將楊捷已領水師襲進洞庭去。馬寶聽得，一時慌亂。左右道：「洞庭若失，彼若以舟師渡陸軍，以攻長沙，更分兵沿荊州而進，則長沙亦危矣。今不如退保長沙，較為得計。」馬寶道：「退兵自是正策，但退亦不易。因彼全軍來攻，我若退時，彼將躡我之後，追奔逐北，我軍必大受殘傷矣。吾已有計在此，不煩諸君顧慮也。」乃令三軍一面抵敵，一面掘土取泥，使壁壘益加高厚，即漸緩其抵禦之力，待敵軍攻近時，始還槍抵戰。夜則熄滅燈火。如是兩日，蔡毓榮見馬寶將壁壘增高，不料馬寶即退，又恐難攻下岳州，心中大為憂慮。即傳令移荊州人馬先攻長沙，一面又令楊捷以水師兵船渡陸軍過湖，以截馬寶之後，因此一連日夜不出。馬寶見得蔡軍忽然不出，乃謂諸將道：「蔡毓榮必將渡兵過湖，攻我後路，或逕攻長沙，是以不出。吾退軍，此其時矣。」乃令三軍仍將旌旗虛豎，一隊一隊陸續退出。

　　約兩日，蔡毓榮計期荊州之兵料已起程，且渡湖之兵亦料已登岸，乃悉銳猛攻岳州城外周營。只見馬寶營中，只有旌旗，絕無動靜。漸進漸近，始知全是空營。毓榮乃歎道：「古人有以進為退者，今馬寶直以守為退，瞞過吾矣，真能將也。」蔡毓榮言罷，即傳令進岳州城。左右皆以為不可，並道：「馬寶堅持近兩載，焉有驟棄岳州之理？恐悉聚城中，以誘我們進城耳。」

　　蔡毓榮道：「棄犄角而守孤城，馬寶必不出此也。彼加增壁壘，正為退計。彼料我必攻長沙，故出於此，又何疑乎？」於是率兵齊進岳州，並飛檄荊州，撤回徑攻長沙之眾。諸將皆諫道：「吾軍正當乘勢而下，何以反退？」蔡毓榮道：「非爾籌所知也。馬寶全軍未憊，勢力尚雄，且又能軍，更加以胡國柱之眾，豈能擅取長沙乎？前之移調荊州一軍，不過以馬寶未退耳。今則長沙為周軍精銳所聚，非合各路之力，不敢窺之也。」便令三軍固守岳州，並與荊州一路相聯一氣，以防再失。一面奏報收復荊、岳二州，一面會商岳樂，為會取長沙之計。

　　且說馬寶率兵退至長沙，以軍情漸漸吃緊，即會商胡國柱，整頓長沙防務。又報知夏國相，告以棄去岳州，請夏國相籌固根本，再尋機會，然後進取。一面又報知成都，奏陳棄去岳州之故。時吳三桂病才漸癒，聽得岳州復失，不覺長歎道：「朕初起事，不過數月間六省齊陷。乃轉戰經年，何反不如初也？今陝西既已失利，湖南又復吃緊，朕將奈何？」說罷，不勝慨歎。

　　時愛妃蓮兒在旁，即進道：「歷來帝王開創，皆經許多挫折，然後能成大事。

　　以漢高祖雄才大略，其手下又多謀臣勇將，且樹誅討無道秦之名，正是名正言順，天與人歸，乃既危於滎陽、成皋，又危於鴻門，終於一戰成功。今陛下雖偶然失意，猶未及漢高在滎陽之甚也。以陛下文武兼資，今病已漸癒，不久必當就痊，即能再復親征，以圖大事，何必灰心如此？」三桂聽已，道：「卿言亦良是。以婦人猶有此見識，不負朕恩矣。今湖南新挫，未能再起。王屏藩性情沉毅，臨事有斷，必足以當圖海。朕當先令屏藩進兵，朕若稍愈，必再出發矣。」說罷，即召提督馬雄圖領精兵萬人，往助王屏藩，並催王屏藩從速進兵，以通平涼之路。馬雄圖得令，即領受三桂敕諭，領兵入陝。行時，三桂囑道：「生力軍一到，屏藩一定舉兵，卿可兼程而往。但至時，去固原尚隔兩日路程即當留養軍力，以應王屏藩之用。屏藩更事已久，不勞多囑，但囑體朕心而為之。卿等不負朕，朕必不負卿也。」馬雄圖即領命而行，並由驛先馳報王屏藩，告以新兵將到，並告知行期。即辭成都，沿德陽過昭化、廣源，直向陝西進發。

　　是時馬雄圖所領精兵，一來防為敵軍要截，二來又防是緩了行程，即迤西取道白馬關而進。故一路路程安穩，行程迅速，並無阻礙。不一日，已到秦安縣，計去固原已是不遠，且又東近平涼，便依三桂所囑，緩了行程，以養軍力。

　　那時王屏藩已接得馬雄報告，知已領新軍到來，料知三桂必催自己出戰，乃與部下計議。吳之茂道：「王輔臣英雄耐戰，昔合其力猶不能得志於圖海，今我軍勢既孤，即增萬人，亦未見兵力雄厚，尚非圖海敵手也。孫子云：知己知彼，百戰百勝。愚意以為苟非同皇親領大軍而來，必難了事，望元帥思之。」譚洪道：「我所爭平涼之路，而圖海亦悉力以阻平涼。今不如留馬雄圖新兵扼守白馬要道，以固西川根本，然後我軍捨平涼一路，繞道而南，應漢中之兵，以再趨鳳翔，出圖海不意，以擾河北，究為穩著。不知元帥以為然否？」王屏藩道：「此皆非長策也。兵不在多，在夫能將。王輔臣雖敗，而圖海不敢正視我軍者，以我軍多是秦隴中人，習於強悍而又久歷戎行，向稱耐戰故也。若謂繞道而南，合漢中兵力以取鳳翔，似為穩著，然軍行既遠，圖海豈有不知？是橫豎與圖海戰耳。以地理而論，則我軍在此，較圖海為尤勝。是捨此他圖，仍非長策也。」吳之茂、譚洪聽罷，道：「元帥之言甚是，但將以何計處之？」王屏藩道：「吾前此之失敗者，以專力趨於平涼一路，故圖海亦能悉力相拒。今彼既復西安省城，必注重西安，我卻調兵以爭平涼，有何不可？」

　　正議論間，忽報馬雄圖新兵已到，都在城外駐紮。王屏藩即令新軍先行紮營，並請馬雄圖來見。馬雄圖即往見王屏藩，宣佈三桂所囑。屏藩道：「周皇之意，吾已知之矣。」說罷，並以所計向雄圖說知。雄圖道：「末將初進此間，情形不熟，只能受元帥驅策耳。」王屏藩便令馬雄圖領新軍萬人，移東繞道，潛出鎮源，以繞平涼之後；再令吳之茂領本部人馬，由西路先取隆德，夾攻平涼；王屏藩自居中路，直向平涼進發。譚洪扼守固原，以拒貝子鄂洞之兵，以免後顧；又囑令馬雄圖、吳之茂督率軍士迅速馳走，俾出圖海不意，以制其死命。分撥既定，各路人馬一齊起行。

　　且說圖海正回駐平涼，已聽得屏藩又復增兵，遂與諸將計議。以為屏藩不日必然出戰，一面傳令西安，囑貝子鄂洞緊顧西安省城，如王屏藩盡提固原之兵前來，可分兵乘間襲取固原，以要其後路。傳令已畢，復大集各路將官王進寶、張勇、趙良棟等，會議應敵。王進寶道：「我料屏藩未必遽出。自輔臣降後，彼軍已孤，今之增兵正欲助守耳。」趙良棟道：「此說不然。彼軍起事，志在進取，安有不出者乎？」張勇道：「吾所憂者，西安耳。鄂洞人馬尚少，恐屏藩乘間取之也。」圖海道：「王張二將之言，皆非也。當王輔臣尚未附周之時，王屏藩以孤軍力爭平涼，未嘗少怯。今王輔臣雖降，而屏藩一軍未損，且復增兵，安得不出乎？若西安一路，敵人必不注意。彼蓋視西安為囊中物，若能破我軍，何憂西安不下？故屏藩雖出，必不復爭西安，其必向我軍求戰無疑矣。」不料圖海與諸將正議論間，已報到王屏藩引軍大至。圖海此時猶不大著意，只說道：「果不出吾之所料也。」一面籌議應敵，一面著人再探王屏藩此來隨帶有何等將官。去後，已接連報到道：「王屏藩自統大軍，前部先鋒乃馬雄圖、吳之茂也。」原來王屏藩本派馬雄圖、吳之茂分兵，分略鎮源、隆德而進，此次於先鋒隊獨打馬、吳二人旗號，蓋欲圖海不注意鎮源、隆德兩路也。果然圖海聽得，謂諸將道：「馬雄圖即新領增兵之人也。吾聞屏藩軍中，以吳之茂、譚洪為健將，列為左右護隊。今獨遣吳之茂，料他留譚洪扼固原，是屏藩精銳悉聚於此矣。」於是令王進寶、張勇各領本部人馬，分應屏藩兩路前軍，自居中路，而令趙良棟所部為游擊之師。

　　分撥既定，屏藩軍已到，就地與清軍混戰。圖海驚道：「彼軍新來，應有佈置於先。今急求混戰，其中可疑。」左右皆道：「屏藩此來，行程甚緩，必有他謀也。」圖海聽得，猛然道：「是矣。彼將繞平涼之後，故緩其行程，以待應兵也。」不想說猶未了，早報到鎮源已經失守，敵將隨後來也。圖海急撤游擊一軍，令趙良棟先當鎮源一路。不多時又報到，隆德已失守，敵軍分兩路而至，以夾攻平涼，為首大將，乃馬雄圖、吳之茂也。圖海大驚道：「然則屏藩前部，必無馬、吳二將。彼必打馬、吳旗號者，欲我疏於鎮源、隆德二路耳。屏藩卻瞞過我也。」言罷，便欲再移張勇一軍。忽然屏藩引大軍猛撲，圖海軍中隊伍全亂。王屏藩此時已知圖海不虞自己猝至，未曾準備，故有此慌亂，即乘勢攻之。圖海軍中嘩然大震，還虧圖海與張勇及王進寶皆久經戰陣，尚能制下三軍。張勇、王進寶二人，已知此戰必然失利，惟是身先士卒，奮勇抵禦。兩軍相距，不及二里，彈石如雨而下。屏藩前部已稍卻。

　　王屏藩大驚，見圖海軍中如此銳戰，也疑鎮源、隆德兩路有失。但到此時，自料一經退後，必至全軍覆敗，乃亦復身先士卒，猛勇攻撲。兩軍喊殺連天，忽然見圖海左軍在西南角上，已紛紛潰亂。原來吳之茂已由隆德殺至，圖海軍正被王屏藩牽制，不能移動，吳之茂遂直進猛擊，故圖海左軍為張勇所領者，皆望後而奔。王屏藩至此，已知吳之茂一軍已自得手，即乘勢躡之。張勇以前後被敵，全軍大敗，並王進寶亦不能立足，一併潰散下來。王屏藩即領全軍併力追趕，並下令道：「如得圖海者，當賞萬金，並奏封上爵。」周兵聞令，人人爭先，要捉圖海。正是：只因周將謀先定，幾使清兵命不全。
　　要知後事如何，且聽下回分解。
 
第二十九回　棄江西國相退兵　走廣東尚王殞命
 
　　說話王屏藩乘圖海退時，率軍追趕，並下令如有殺得圖海者，即獲重賞，故此人人奮勇，清兵如何抵禦？惟有各自奔逃。圖海見周兵兩路躡追，恐平涼有失，乃令王進寶殿後，獨當吳之茂，而己則親自當王屏藩一軍，即令張勇先行回守平涼。並向張勇道：「王屏藩累歲經營，志在通平涼之路。蓋自平涼以外，慶陽、正寧一帶，其守將多系王屏藩黨羽，以為平涼一通，則足與各路聯合，指東而趨，秦晉皆非吾有矣。將軍宜併力守之。」張勇道：「屏藩來勢甚猛，必佈置在先。鄂洞雖守西安，勢已孤立，吾甚憂之。」圖海道：「固原去西安尚遠，屏藩之力，必不及此也。」張勇道：「漢中久為周兵所踞，固不難於進取。且吾聞武功、扶風一帶，亦有周兵分駐，此皆西安咽喉之路，若合而制西安一路，何憂不能？今我軍此敗，非如尋常小挫，聲勢已難於恢復。若並鄂洞一軍亦歸敗北，是吾國在秦隴之兵力，已一朝喪盡矣。不如設法寧棄西安，以保全鄂洞一軍，尚可徐圖再舉也。」圖海道：「將軍之言誠為上策，即能守西安，亦無裨大局，誠不如棄之。」便發令由驛馳報鄂洞，急棄西安，即移軍長武，以為聲援，兼顧鳳翔一路。去後，即令三軍且戰且走。

　　張勇當先欲進城中，忽見城北一帶塵頭大起，遠望已見一支人馬，捲地追來。早有探馬飛報道：「鎮源已陷，敵勢甚銳，不能抵擋。來將乃新領增兵馬雄圖也。」張勇聽得，即謂部將道：「休要理會，先據城中可也。」不想說猶未了，馬雄圖一軍已相離不遠，即放槍向張勇轟擊，清兵更亂。原來馬雄圖一軍，皆川陝建兒，慣在山上行走，故既陷鎮源之後，即如飛而至。

　　這一支又是生力軍，張勇以潰敗之際，焉能抵敵？故清兵去城中尚隔二里，已紛紛逃竄。馬雄圖卻分軍一路追逐張勇，一路先來爭城。時王屏藩與吳之茂又躡後而至，圖海此時直已沒法。但見軍士呼天叫地，沒命的亂竄。圖海料知平涼難守，且諸軍如驚弓之鳥，縱然再駐平涼，亦無所用，乃改令諸軍俱棄平涼，望長武而逃。

　　那時王屏藩見清兵亂竄，料圖海必立腳不住，仍與吳之茂、馬雄圖分三路尾追。並下令道：「圖海在清國軍中號為能將，扼我平涼，降我輔臣，勢如猛虎。今當其陷落平涼，速宜制其死命。若縱之歸山，必噬人矣。三軍當雪屢劫之仇，立不世之勳。如能殺得圖海，封王之位不難致也。」於是鼓勵三軍，奮勇直追，萬槍齊發。屏藩更下令降者免死，於是清兵在後的多有投降。屏藩一面招納，一面猛走，並令軍士放槍向敗兵叢中攻擊。

　　那圖海正走之間，忽座下馬已中一顆彈子，登時仆地，把圖海掀翻下來。

　　恰部將王振標在旁，急扶起圖海，以己馬讓之騎坐。王進寶先護圖海殺出，並謂圖海道：「我只顧退，彼只顧追，彼料我必無救應，必然不捨。我敗軍紛竄，難以顧及。主帥為三軍所繫，速圖自保。」說罷，乃令驍騎數百輔以吉林馬隊，先保圖海直透重圍。還虧有此一著，圖海倖免於死。周兵雖勇，終不能製圖海死命。只見清兵除降者之外，死傷枕藉。沿途累屍，屏藩軍士追時，且踐屍而過。直追一日，將近長武，見圖海又已去遠，屏藩方始收軍。

　　計是役，清兵死傷者萬餘人，降者萬餘人，將校死傷者不計其數。王屏藩大獲全勝。一面奏知三桂，一面留吳之茂一軍，更撥部將十餘員，協守平涼。

　　並令馬雄圖駐紮附近，以扼守要道。即大令將士給資犒賞，屏藩卻向諸將道：「吾久居秦隴，熟知地勢，部下健將勁旅又不可謂不多，乃轉戰經年，始通平涼之路。自是清兵失其隘要，吾軍進取尤易，吾意周皇聞之，必喜形於色，諸君必獲重賞也。今圖海此去，必扼長武，然後再復增兵，以圖恢復。以其精力喪盡，非增兵不能再舉。然吾已有法處之矣。」便飛咨漢中一路，直出鳳翔，擾岐山、扶風、武功一帶，以增西安。復令譚洪以固原本部撫收各郡，再令馬雄圖分軍北掠慶陽一帶，以孤長武之勢。分撥既定，自行傳檄各郡縣，為招徠計。以軍士苦戰之後，暫令休兵，然後再進。

　　且說圖海領敗殘人馬，奔至長武。見追軍已退，方始心安，謂左右道：「吾自用兵以來，未嘗狼狽至此。今軍力已十喪七八，料難再舉。」言罷大哭。諸將齊來慰藉，圖海道：「此次之敗，皆屬吾過。以吾不料屏藩驟出，未有佈置於先也。然勝不足喜，敗不為憂。昔者輔臣未降，屏藩兵力如昨，吾猶能降輔臣，制屏藩，今敵人既少輔臣一軍，反能勝我，以吾既降輔臣之後，軍心已驕耳。自後諸將宜勤攻吾過，以匡不逮，庶乎有濟。若不然，舉全國將為吳三桂有矣，何止平涼一地乎？」王進寶道：「現在敵患已深，將如何處置？」圖海道：「鄂洞一軍，兵力未損，吾借此亦足以支持，然吾懼三桂復出也。待吾與鄂洞相會之後，再作計議。」便一面以敗殘兵馬挑選精銳，尚有萬餘人，以張勇、王進寶、趙良棟各統三千，分駐要害，自居長武駐守。余外軍中傷者、弱者，均遣發回籍。次日貝子鄂洞已到，所部不下二萬人，圖海即與之聯合。因此軍勢稍稍復振。趙良棟請借此兵力，以雪平涼一戰之恥，圖海道：「此尚非可戰之時也。」遂咨報順承郡王，請增兵二萬，以扼秦晉門戶。即函請蔡毓榮及岳樂，共趨長沙，以阻三桂北上。

　　時清朝亦以西路一軍久無大效，以長沙、衡州為三桂根本，即令岳樂急趨長沙。岳樂乃集諸將計議道：「江西一地，屢得屢失，大費兵力。敵人欲踞此以與福建相通，故江西為其所必爭之地也。今蔡毓榮已復岳州，敵軍必顧長沙大局，若敵人精銳悉聚長沙，恐單恃毓榮一軍亦難了事。若以我軍共趨長沙，亦是一著。」董衛國道：「如王爺所言，則我軍之在湖南者兵力甚厚。然若江西復為敵有，恐敵人將東連福建，西應湖南，以拊我之背。我將困於一隅，亦非長策也。今不如仍率兵南下，沿江西以窺湖南，較為上策。」

　　岳樂亦以為然。乃具奏以入湖南一道，仍沿江西而進。即請簡親王喇布及將軍希爾根，領軍先赴湖南，以壯蔡毓榮聲勢。岳樂即令水師提督楊捷扼守長江，以防敵軍偷渡。自率大兵，用董衛國為前部，望南進發。先陷了南康，直指瑞州、臨江二處。岳樂仍欲先進南昌，並絕饒、贛，以斷福建交通之路。

　　董衛國諫道：「福建一路，細思之，殊不足慮。耿王從三桂數年，出兵未嘗越境，其志可知矣。若輩之從三桂，志在復明耳，及見三桂僭號，已大半灰心，不過以得罪朝廷，未能反正。我若逼之，反迫其為三桂效死力而已。南昌非可守之地，不如冒險前進，以撼湖南，猶冀得一制其死命。以我軍聚於湖南者既多，即冒險，亦無大礙也。」岳樂以為然，乃率兵由袁州直趨萍鄉。

　　時周將夏國相已得馬寶報告，知馬寶已棄岳州，並回長沙，特請夏國相共顧湖南根本。夏國相聽得，乃歎道：「吾國將才兵力，未嘗遜於敵人，乃軍務難窘如此，實在可歎。且馬寶為世之能將，竟不能越岳州一步。今薊、岳二州，以次得而復失，長沙大局又不知如何，設有差池，吾在江西亦復何用？今不如退兵，共保湖南根本，然後會議大計，再圖進取可也。」正議間，忽報岳樂已統大軍乘勢南下。夏國相聽得，更驚道：「岳樂一旦猛進至此，得毋敵人已制湖南之死命乎？吾至是益不能不退矣。」乃急傳令郭壯謀、胡國棟二軍，以次漸退，先扼醴陵要隘，以阻由江西入湖南之路，然後自率大軍，陸續退入湖南。

　　時馬寶以夏軍既退，若並聚於長沙，則勢力反孤，急與夏國相、胡國柱計議道：「我軍全聚於長沙，彼將合而攻我，我必吃虧。今不如分道駐守，以湖南糧餉足備，亦足支一年有餘。一面請諸周皇，由成都直髮大兵，分擾鄖陽以迄樊城一帶，即足以牽制蔡毓榮。而此處即竭力以拒岳樂，方為穩著。」

　　夏國相道：「軍興以來，轉戰經年，糧項漸竭。自今以往，應為持久之計策。某思得三策在此：一為擴充兩廣、川、湘、雲、貴鹽運，以增急利；一為招集工人開採川、滇礦產，大舉鼓鑄，以為日後之需；一為遣人入粵，與尚之信商量，推廣魚鹽之利，以為後援。財力既充，軍氣自壯。如若不然，恐今日之失意不足憂，而將來之竭蹶乃大可患也。」胡國柱道：「夏公三策，皆所應行。然吾惜軍興以來，軍事諸多棘手。耿精忠與鄭經，陽有歸附之名，而未嘗認真出師一助，使江淮一帶，敵人不費一矢，甚可歎也。」馬寶道：「胡駙馬為國至戚，若發此言，軍心餒矣。歷來開創，皆經艱難挫折，方告成功。今區區之失，何足介意？天下事求之在人，不如求之在己。鄭經與耿精忠，其得力與否，不必再言。今當依夏公三策行之，再圖戰守可也。」於是以夏國相一軍扼守瀏陽、醴陵一帶，馬寶與胡國柱自守長沙要道，郭壯謀守西北上游，以阻荊州來路之沖。令胡國柱回軍衡、永，以固根本。一面以軍情奏報成都，請三桂調兵鄖陽，以趨樊城一帶。並請依夏國相三策，速開辦礦產，推廣魚鹽，以儲庫款。復派尚書王緒，入粵知會尚之信，冀擴充兩粵魚鹽之利。不在話下。

　　且說尚之信自歸附三桂後，初本銳意欲助三桂共成大事，自孫延齡被殺之後，頗不謂然，以為三桂輕於殺降，心頗失望。故初時曾與台灣鄭經相通，並及耿精忠，欲聯合閩廣各省，揮軍北上。自此見耿精忠與鄭經不大出力，遂亦不免意懷觀望。時朝廷以三桂既踞湘、贛，台灣、福建亦阻隔不通，深以兩廣為慮，仍欲籠絡尚之信一人。以為既赦之信之罪，則三桂仍有兩廣一帶為後慮，耿精忠亦可觀感，不難捨吳周復行歸附，實一舉兩得。乃派員入粵首赦尚氏之罪，封之信為宣議將軍。在之信本不欲再附清朝，但此時不免有從違不決之意，故亦受宣議將軍之職，惟依然未背三桂。及王緒到時，之信仍以禮相接。王緒先將來意說明，尚之信即責道：「延齡只為馬雄所構陷，自附從吳氏以後，本無失德，忽然見誅，為降者不亦難乎？」王緒道：「聞延齡當日只為其手下人所害，以苗兵出其不意而殺之耳。事或由吳世賓不善意防閒，然終非周皇之過。故事後悔之，且為延齡哀恤矣，何大王猶介意於此事耶？此誠某所不及料也。」尚之信又道：「周皇起義之始，志在復明。及兵到衡陽，即僭居大位，復明者固如是乎？」王緒此時，自知之信之所言甚是，但不得不設法辯明，即答道：「周皇初亦訪求明裔，奈不得其人。以國事不可無人主持，乃權居此位，將來自有辦法。今大事未成，大王遽為此語，某竊為大王不取。」尚之信至是無詞，乃款王緒於密室中，共商大計。

　　之信把上項事情及清朝封為宣議將軍之事，一一向王緒細述，並道：「今清朝復以將軍莽依圖出師廣西，由廣東而進，其意監視我也。目前莽依圖火牌已到，欲令我從，廣西宜去與否，吾尚未決。」王緒道：「既莽依圖欲令大王從征，大王不妨相從，即乘間劫殺莽將軍，以破之，實為妙著。」之信深以為然。乃與王緒相約，名為逐王緒於境外，陰則實奉其計而行。

　　數日後，莽依圖已到，不知尚之信計，相見時惟宣示清朝德意，已有旨，復封之信為平南王，令尚之信從征。之信慨然相從，即部署人馬。時廣西為周將馬承蔭駐守，之信先與馬承蔭相通，然後領人馬起程，莽依圖全然不覺。

　　先是尚可喜藩下有張伯全、張士選者，素黨於尚之孝，不悅於尚之信之為人。尚之信懼其洩漏，乃召張伯全及張士選到衙中，托稱有事相議，欲執殺之。惟二張大懼，不敢見之信面，即聞令先逃至莽依圖軍中，告發尚之信為變。莽依圖不聽，並責二張道：「如之信真心從亂，則出兵多時矣。前此乃之信一時之誤，今已反正受職從征，爾何得讒間主人？」因是不從二張之言。二張見莽依圖不從，自知留粵不得，乃逃至京中告變。莽依圖乃與尚之信一同起兵，望廣西而行。

　　時亦有王國棟者，為旗人逃僕，之信愛之，倚為心腹，更保為都統。又有沈上達者，乃江西優童，之信寵之，所有藩府家事俱為沈上達所掌握。若王府護衛張禎祥，之信亦皆寵之。初則三人結為一黨，繼則以王國棟既為都統，威福自恣，反凌虐張、沈二人。張禎祥大憤，欲合沈上達並攻國棟，為國棟知悉，即遣告知沈上達，謂禎祥謀奪藩府家政之權，由是上達亦嫉禎祥。

　　禎祥勢孤，益懷怨望。時尚之孝欲代為平南王，方謀搆陷其兄之信，即陰與張禎祥交通，張禎祥遂黨於之孝。會王國棟與沈上達共爭一女伶，終為王國棟所得，沈上達亦憤國棟，恨不從禎祥所言，至是乃復與張禎祥來往，尚之孝遂並收沈上達為心腹。當張伯全、張士選逃至京中舉發之信，清朝乃令侍郎宜昌阿赴粵查辦，王國棟即在被查之列。王國棟大懼，乃以金錢之力，極力與粵撫金雋交歡。金雋許以勿黨之信，將來將功抵罪。故自尚之信離廣東後，所有私人盡皆變志。

　　當之信起程入廣西時，幕下李天植謂之信道：「撫公金雋外容雖與大王交歡，然日與之孝往來，恐非大王之福。」尚之信道：「王國棟現統藩兵，何必多慮？」李天植道：「國棟等小人，恐不足靠也。」之信道：「吾向以恩結之，彼有天良，必不負我。」因此之信全不介意。及到廣西，之信乃約周將馬承蔭攻莽依圖之前，自己即於中謀殺莽依圖。奈馬承蔭不能依期而至，尚之信軍中舉動先已漏。之信知事無成，即率本部奔還廣東，欲先殺粵撫金雋，然後盡率旗兵，以截莽依圖之後。不料甫回廣東，即為王國棟所縛。正是：

　　附周空具沖天志，回粵先登斷首台。
　　要知後事如何，且看下回分解。
 
第三十回　郭壯圖飾時修古塔　夏國相倡議棄長沙
 
　　話說尚之信陰通周將馬承蔭，謀攻莽依圖不克，知事已洩，即奔廣東，欲先殺卻巡撫金雋，盡調旗兵以截莽依圖之後。初不意回粵有變，當至端溪，李天植復諫道：「大王既離廣東，現在不知廣東情形如何，不如緩進。待探過事勢，然後進城，方為穩著。」尚之信道：「我既回東，莽依圖必馳報金雋，乃宜昌阿設法制我矣。此行斷不能緩也。」李天植道：「吾所慮者，王國棟等耳。彼諂事大王，究為底事？不過欲藉大王之力以得一高官。沈上達、張禎祥二人，又只博大王之寵任，以厚斂金錢耳。宵小之徒，變幻最易。今彼等高官厚資皆已如願，應不復記大王矣。」尚之信道：「汝言誠過慮。吾附三桂非一日矣，不聞王國棟等即為我害，何至今日乃疑之？」李天植道：「彼一時此一時也。大王昔日威震廣東，威權獨握，誰不懾服？今此次回粵，為失意而還，彼輩已多疑慮。況又有巡撫金雋及欽差宜昌阿同在廣東，皆謀以對待大王。而令弟之孝，又日謀傾陷大王，以期襲王位，此誠不得不慮也。」

　　尚之信聽罷，默然不語。但念王國棟未必遽變，且懼莽依圖先到廣東，為先發制人，仍主急回羊城，便不從李天植之言，即率三軍急回城去。到時，早有人報道：「王國棟已率旗兵前來迎接矣。」尚之信大喜道：「王國棟果非負我者也，李天植何過慮耶？」說未已，已見王國棟下馬迎候，尚之信與握手甚歡。尚之信並密詢王國棟道：「自吾離廣東而後，金雋、宜昌阿等有何舉動乎？」王國棟道：「無舉動，聞宜昌阿將次進京，金雋則惟盼大王捷音耳。」尚之信聽罷，並不思疑，遂並馬入城。之信又謂王國棟道：「藩府旗兵，何時可以徵集齊備？」王國棟道：「權在大王，欲速則速。不知大王言此，有何用意？」尚之信道：「先臣誤前明遂亡，吾心實未嘗忘明室，欲一贖前人之愆，故附從三桂，此爾所不知也。吾到廣西後，謀攻莽依圖不克，今當盡起旗兵，盡殺金雋及宜昌阿，以截莽依圖之後。但事須速舉，遲則反受人制矣。汝為吾心腹，當助吾一臂。或有疑汝不足靠者，顧吾不之信也。」

　　王國棟聽罷，半晌乃答曰：「吾從大王久矣，今日猶有疑我者耶？特吾亦不復計較。只如大王所言，旗兵亦易徵集耳。旗兵久受藩府厚恩，斷無有不從命者，大王可以放心也。」言罷，已到城中。時王國棟所領的人馬，皆擁護前行，之信本部反在後面。李天植深以為憂，欲趕上觀看。不意王國棟早授意手下，以揚鞭為號，甫到城門，即一聲呼喝，國棟護兵一齊動手，把尚之信拿下，立即縛之。尚之信欲掙扎時，奈眾寡不敵，早已就縛。即厲聲曰：「吾何負於汝？奈何為奸細耶？」王國棟道：「此撫軍及欽差之意也。」言罷，不做理會，即蜂擁直進金雋衙門。後路人馬猶多有不知，惟李天植見前軍王國棟的人馬飛馳入城，情知有變，乃留兵在城外，先帶一小隊趕進城中。

　　知道王國棟已押尚之信至金雋衙門，復派兵將城門緊守。李天植正欲到撫衙問個底細，不想欽差宜昌阿及撫臣金雋已異常神速，即刻會同訊問，以詰究尚之信通周背清之事。尚之信初不自承，惟王國棟、沈上達、張禎祥三人，交口指證其事。王國棟並指曰：「之信欲起兵謀殺欽差及巡撫，以截莽依圖歸路一事，一一坐實。」尚之信自知難免，乃向王國棟等三人罵道：「吾待汝們不薄，何轉眼不識，反陷吾耶？」王國棟等三人，默然不答。惟張禎祥稍有悔心，聞尚之信之言，面為發赤。宜昌阿便欲將尚之信押下，再究同謀之人。王國棟恐被藩兵要劫，乃向宜昌阿道：「尚之信劫父自立，久擁兵權，藩下尚多腹心。若假以時日，之信不難脫矣。」金雋以為然。宜昌阿乃即令押尚之信至市曹斬決。故尚之信自被掩捕，以至斬首，不過半日間，多有不知。

　　自尚之信既殺之後，李天植知得，即具函至撫衙詰問尚王之罪。王國棟復指天植為同謀，宜昌阿欲一併治之。金雋道：「尚王既殺，藩兵尚在天植之手。藩兵多有受尚氏私恩者，天植不難煽而為變，反為後患。不如緩之，再作後圖。」宜昌阿亦以為是，乃宣佈尚氏罪名，並慰覆天植，令其解散藩兵。天植道：「吾生為尚王親信，受恩已重，不得不為之報仇。」乃向藩兵宣言：「尚王罪不至此，只為三數小人忘恩搆陷耳。」藩兵聞尚王被殺，多有嘩然。李天植乃復至函金雋，略道：尚王通周之事已在前時，既已歸正，豈宜復構其獄？謂其欲舉兵以截莽依圖之後，乃王國棟一人之言耳。忘恩負主，復構而致之死地，罪誠重矣。欽差與中丞等必欲庇之，其如人心何？這等語。宜昌阿乃與金雋酌議，知道藩兵已憤，若真個激變起來，終是不可。

　　乃與李天植往復函訂，願斬王國棟、沈上達、張禎祥三人之首，以謝藩兵，須李天植解散兵權，天植應允。金雋乃將王國棟、沈上達、張禎祥三人，謂為獻讒陷主，即同押赴市曹斬決。可憐王、沈、張三人，藉尚之信之力得圖富貴，反以陷尚之信而死不旋踵，亦可為忘恩背主者戒矣。

　　是時，金雋把王、沈、張三人已經斬首一事函告李天植。天植聽得，即謂左右道：「宜昌阿與金雋之必殺王國棟三人者，以懼藩兵為患也。彼欲得吾而甘心久矣。主仇既報，吾事已了，吾敢貪生乎？」言已，又謂藩下將校道：「吾主之志雖大，然三桂非成業之人也。自後汝等不宜妄動。」言罷即拔劍自刎而亡。初時宜昌阿、金雋只望王國棟等既殺之後，李天植即為解散兵權也，不料到天植更能自盡。故聽得天植之死，反為感動。以天植義不忘主，至為可敬，乃並請為之封贈。自後藩府兵權，乃移歸尚之孝管理，並奏諸以之孝承襲平南王爵。之孝力反之信所為，屢出師入廣西，以助莽依圖。

　　自是吳三桂那裡，又多兩廣後患。計先後失長沙，失岳州，今又失尚之信，三桂軍中大為震動。馬寶、夏國相等，以雲南為起事之根本，前軍有失，餉項艱難，乃飛報雲南，須認真籌款接濟。

　　時三桂大駙馬郭壯圖在雲南駐守，接應各路餉項。自前次軍糧緊急，已增采五礦，又廣通貿易，以資稅餉。但人馬既多，需餉浩大，徭役又重，以故民多怨言。自先後接得棄江西、退岳州及尚之信敗亡之耗，知道國事艱難，人心更駭。以兩廣為庾富之地，尚王既死，三桂實去一大助力，恐自此雲南徵賦更重。故雲南人士，此時謠言更多。郭壯圖深以為慮，乃謀所以鎮定人心。時方重修歸化寺，寺中住持弘念方請諸郭壯圖助資重建。那寺本建於明朝成化年間，日久漸已頹廢。弘念知郭壯圖欲粉飾人心，乃詭稱佛祖降言，將佑大周興基，江山不久光復，請增拓禪林，以彰靈應。時則王屏藩大破圖海之捷音方到雲南，各處人士舉國若狂，皆酬資相助。因此大興土木，不數月間，大工即已落成。郭壯圖更請三桂仿行封禪之典，粉飾承平，志為盛事。

　　並封弘念禪號，並為碑文以紀其事。那碑道：昆明五里有山，曰金馬。晉人常璩著《南中志》，稱其中有山神光影。

　　漢宣帝乃遣諫議大夫王褒祭之，殆即其地焉。自大明太祖皇帝崇尚佛教，敕天下郡縣各建寺門，故成化時恪遵祖制，遂建寺於金馬山，名歸化。嘉靖間又復修之，置田羅僧，以供象教，於是乎有歸化寺。然而前驅昆池，雲霞蒸蔚；後擁呼馬，斗杓懸干。右俯城雉，朝市肩摩；左瞰平皋，塍畔鱗集。

　　此則滇郡之勝地。是以殿廡精舍，香廚鳥台，與夫古木奇卉，根干盆峙於其間。胡為而坊欹，而山門頹，而大殿傾圮。俯仰興衰，不禁有今昔之感。方今皇周肇興，大事將成，迭沾靈應，非重加修飾，何以答護靈光？適住持弘念，持一紙以乞疏，將欲重整殿宇，高其門若坊，以復舊觀。而左都督巴公樂軒，內府總兵官高公德軒，乃不介而孚，相與弁首，以圖厥成。第軍需孔亟，正供維艱之際，安必其人有餘資，向法門以作福田者。特請留守將軍雲南總督駙馬郭公簡臣，內府右將軍張公弼吉，內府後將軍趙公子遠協助之。

　　自是贊成者亦實繁有徒。未及期而所謂殿與門若坊，丹刻翼飛，輪奐立見。
　　是雖眾心共悅以竟其成，實由一二人貴志殫力，鼓舞善念不倦，乃有如此。

　　夫天下事莫難於創，而莫不難於繼。每見夫辟草萊、披荊棘以結構一剎，層軒延袤，飛閣逶迤，顧而成之，如出反掌。及依舊規嗣遺緒。以施補葺於勝概，或百計圖維，反力不副心，如負重登高然，何哉？豈古今人不相及，其視物我之輕重交戰於胸中而不能自力耶？抑世有治亂，事有緩急，承平則道願斯宏，擾攘則自顧無暇，不無性命身家之累，條於中而罔恤其他歟？然創逢人主之好尚，而又禍福死生之說以悚其私人之趨事就功者，常喜而速。繼遭世故之變遷，奔走公家，雖知佛有不捨之擅，無緣之慈，而無見效於目前，遂不免以梵言為末務。故創者欲大宮室，飾法相，其功甚易，繼者非太平無事，不能無廢乎前業。今獨能相鼓勵底厥成者，因由於佛法無量，靈應及時。

　　然亦賴有不計治亂，精進一心之釋子也。若弘念者，其近是。是以記。

　　大學士太子少保兼禮部尚書林天擎撰文
　　三韓八十居士徐魁書
　　留守將軍兼雲南總督大駙馬郭壯圖
　　世襲將軍何進忠內府右將軍張國勳
　　內府後將軍趙永寧左都督巴克勇
　　張國忠張光祖等

　　大周照武三年仲冬上浣住持僧弘念立

　　時歸化寺落成時，郭壯圖、林天擎並奏知三桂，稱為諭敕重修。三桂並派林天擎、郭壯圖，恭代詣寺拈香，以答靈祥。復加尊佛法，如封泰山禪梁父故事，弄得雲南舉國若狂。當興工時，雲南文武官員各捐資財，更撥庫帑，大興土木。又於落成之後，郭壯圖欲請封贈弘念禪號。惟林天擎以為不可，並道：「國家財用已迫，而戰事機勢復不如前，此後實心籌劃猶恐不及，若徒務虛名，終屬無當。駙馬為國至戚，休戚相關，即周皇陛下侈務虛名，駙馬猶諫之。君子實事求是，不宜如此。」郭壯圖道：「某非不知也，以人心震動，事即難為。此舉誠粉飾欺時，吾亦不得已而為之耳。」林天擎道：「駙馬既知如此，自當著實設法，以抒前敵之憂。粉飾一時，豈為長策耶？」正議論間，忽胡國柱、馬寶、夏國相軍報馳至，以岳州失守，江西已棄，尚王已死，兩廣湖南勢皆危迫，速募新軍以助前敵，急擴運道以裕餉源，等語。

　　郭壯圖聽得，乃歎道：「胡、夏二公精於謀略，久為周皇所稱許。馬寶亦李定國勁將，降歸而後，久立戰功。之三人者，皆一時之能員，何今日亦頹困至此耶？」言罷，與林天擎互相嗟歎。惟有回復長沙，宣告雲南財政竭蹶情形，只有盡力籌劃而已。

　　時胡國柱與馬寶俱在長沙，而夏國相卻紮在瀏陽。清兵已面面趨向，皆欲會攻長沙。馬寶即謂胡國柱道：「今大局已危，當會議長策，以抒目前之急。駙馬與國休戚，當振刷精神也。」正說間，夏國相已至，馬寶即與計議。

　　夏國相道：「今吾等數人悉聚於湖南，而敵人更無後顧，亦悉力以向。長沙當數面之沖，實非長策。以其只有抵禦之力，並無進取之能，終亦難於久持也。」馬寶道：「前者之失，計在於進兵太緩，後者之失，計在於守老湖南。而川陝之軍，又不能長驅大進，以分敵人之力。故敵軍悉聚於此間，其勢既厚，我即難於爭勝。今則更形竭蹶，若大勢既去，即徒保長沙，亦無當也。」

　　夏國相道：「此說極是。以某愚見，不如棄去長沙，分道進兵。此後雖得城池，亦不必設兵守禦，但長驅北上，則敵人或窮於應付，而我軍終有得手之處。若徒守此間，只事拒守，無能為矣。」胡國柱道：「二公之論極高。弟自奉命駐紮長沙，未嘗征伐，反徒耗精力耳。今當請諸周皇，力主棄去長沙之議，使敵人累軍經營以攻湖南者，一旦落空，反改而御我，豈不甚善？」

　　夏國相道：「但恐周皇注重長沙，恐請命而行必不從也。」馬寶道：「夏公之言亦是。但未得周皇之命，誰敢棄之？恐亦徒受責備耳。」胡國柱道：「不如分為二策。先請諸周皇，力言長沙危險，駐守無用。如周皇能出大兵直趨汴梁，自可以解長沙之危。否則，非棄長沙不足以轉危為安。看周皇如何主意便是。」馬、夏二人皆以為然。便把所議情形，馳驛奏報成都而去。正是：人謀雖在空籌計，天意難回反促亡。
　　要知後事如何，且聽下回分解。
 
第三十一回　出鄖陽三桂殯天　陷敵營蓮兒絕粒
 
　　話說胡國柱、夏國相、馬寶等，以請棄長沙之議奏知三桂。三桂那時覺胡、夏、馬三人意見皆同，料不為無見。但湖南一省，費許多兵力以支持至於今日，若一旦棄之，實為可惜。且懼一經棄去湖南，是岳州既失，江西又亡，人心不知棄去湖南的原因，反以為湖南又復失守，必致大為震動，那時人心既去，大局更不可問矣。想到這裡，便把棄去湖南之議大不願行。又看胡國柱等奏詞並稱，若不允棄去湖南，必須成都出發，大兵直趨汴梁，以要清兵之後，然後可以挽回等語，自念軍興以後，軍事一向得手，自從自己久居成都，今歲不戰，明年不征，即戰爭竭蹶至此。從這裡看來，是自己親征之事必不可免，因此便大集諸臣會議。時李本深已經病故，故各大臣俱無主裁，惟各於棄湖南之事多不贊成。因大半不知戰法，只以為湖南一省怎好輕棄，因此皆主張勿棄湖南。三桂便決意親征。退後即進宮裡，以此事告知蓮兒。那蓮兒亦主張三桂親征之說，並道：「胡駙馬及馬、夏二公，亦未必主張捨棄湖南，不過欲陛下親征耳。以陛下神威，不患親征不勝，如是不特湖南可保，且大事可成。得失之機，在此一舉，願陛下速行。」三桂深以為然，即令約會諸軍，以備出發，並以蓮兒從軍。蓮兒初猶欲辭，三桂道：「前次亦與卿從軍，不過朕已得病回軍，卿究未嘗誤朕事也，卿其勿疑。」因此，蓮兒恐自己不去，三桂必不出。三桂既得蓮兒同行，心甚欣慰。先以親征之令，頒布陝西、湖南以振勵兩處軍心，並留降將羅森鎮守成都。

　　那羅森本清朝四川巡撫，時未設川督，並以王屏藩領川陝總督之名，兼應四川。復以親屬吳永年、吳炳光駐守成都一地。那時三桂年已六十有六，更事既久，凡事不肯冒險而行。故雖然親征，仍先固成都根本，然後起程。

　　一面令羅森照運軍餉，即率大兵十萬，以鄭蛟麟為前部先鋒，並大將王會、洪福、林天柱、譚延祚等數十員，望鄖陽進發。大將王會進道：「今湖南勢在危迫，而陛下不進湖南，何也？」三桂道：「兵法在攻其所必救。昔孫臏圍魏救趙，卒敗魏兵。朕今將繞出蔡毓榮之後也。」諸將聽罷無語。

　　大軍既出成都，遠近震動。因三桂老於戎行，向為清兵所畏。惟自進成都之後，頗事酒色，後宮美女至數十人，一切政事皆委諸臣下，惟事娛樂，故人心漸變，以為三桂以開創之主且如此頹喪，不久必敗。及聞此次親征，無不駭異。清朝諸將亦懼三桂，自聽得三桂出征，即欲於三桂未至以前先破湖南，以絕三桂之望。於是安王岳樂會同董衛國先踞萍鄉，以撼瀏陽；蔡毓榮即率諸將由荊、岳二州分攻長沙；貝子尚善亦與水師提督楊捷由鎮江先出長江上游，以攻洞庭；三面齊進。時周將水師提督林興珠，方駐洞庭扼守。

　　尚善以林興珠窮而相投，不可深信，意欲誅之。楊捷道：「殺降誅附，古人所戒。彼以岳州既失，孤軍無援，其投降乃出於至誠，何必疑之？且優待林興珠以為來者勸，亦計之得也。」尚善無詞。楊捷即請提奏錄用林興珠，仍令領帶水軍。自此尚善一軍，亦得協力以攻長沙矣。

　　且說吳三桂與諸將直統十萬大軍，逕趨鄖陽。軍行時，一面使人持令箭馳調漢中人馬，分略扶風、武功一帶，以壯王屏藩聲勢，一面調王會、洪福各統五千人，從間道先趨襄陽，以分敵兵。待大軍將到河南，然後移襄陽之兵直走樊城會合，以圖北伐。分撥既定，三軍奮勇趕行。自三桂親征之議為清將所知，順承郡王即以大軍退駐開封，圖海亦調將軍穆佔先領軍萬人速趨湖北，以厚湖北兵力。旋即分頭飛奏入京。時清朝君臣聽得，康熙帝即欲親征，惟諸臣力諫。適西藏達賴喇嘛有奏到京，謂三桂如肯乞降，可優禮待之，以釋其心。康熙帝看罷，怒道：「三桂今日斷無乞降之理。然為彼一人，擾及全國，朕必不能曲赦之也。今諸臣皆懼三桂，豈三桂有三頭六臂耶？彼一戰未必便能到京。而彼年近七旬，行將就木，朕決不畏三桂也。」正言間，忽貝子尚善奏報已克洞庭，並降了林興珠。諸臣齊道：「彼人心已去，三桂將無能為，不勞車駕親征矣。」康熙帝乃罷親征之議。即分頭飛諭順承郡王、圖海、岳樂及蔡毓榮，趕速進兵。

　　且說周將王會、洪福奉三桂之命，往襲襄陽。瀕行時，三桂囑道：「襄陽為汴鄂來往咽喉之地，然自蔡毓榮夏入岳州之後，已全軍南趨，順承郡王聞我軍將至，又回駐開封，是襄陽一地，必守衛空虛。吾軍此行，可一鼓而下。但兩位將軍須分為兩軍，以一軍入城，以一軍留外駐紮，以為犄角，則敵人雖有救兵馳至，亦不至受困也。如襄陽既下，可飛報前來，朕自有法以處之矣。」王會、洪福領命，歡喜而行。即分為兩軍，各統五千人，馳向襄陽進發。

　　時襄陽一地，有清總兵李占標駐守，部下僅三千人，且以為南有蔡毓榮，北有順承郡王，共兩路大軍援應襄陽，萬無一失，故絕不防備。單是圖海曾飛報順承郡王，以三桂一出，須重防樊城一帶，故順承郡王亦只撥兵馬五千人駐守樊城，而以襄陽一路地屬湖北，只咨請蔡毓榮分軍防守。不想順承郡王的軍札尚未到蔡毓榮軍中，而王會、洪福兩軍已到。即有探子飛報李占標道：「周軍大至矣，奈何？」李占標聽得，絕不準備，並道：「王屏藩厄於圖海，夏國相厄於安王岳樂，馬寶厄於蔡毓榮，今三桂大軍又只向鄖陽進發。試問有周兵從何大至？休得造謠，以亂軍心。」乃說猶未了，忽流星馬又飛報，周兵已將近城。李占標此時已半信半疑，即披掛上馬，馳出城外一看。

　　奈未至城樓，那時守兵已一齊嘩噪。因一來不知周兵人馬多少，二來周兵猝臨，主將號令未有，故一時慌亂起來，倒互相逃竄，以致居民震動，多有望東而逃者。原來周兵恐襄陽有兵固守，乃兼道而行，時已直薄西南兩門，矢石分施，槍炮齊發。城中只有守兵三千，又要分守各門，如何拒敵？李占標見兵士已逃，居民又竄，城中呼聲震地。李占標自知不能挽救，仍自傳令緊守，卻私自遁回衙中，攜了家眷，帶了二三十名親信勇丁，直棄城先遁。先逃至樊城，只詐稱周兵人馬大至，不能守禦，以圖掩飾。是時襄陽守兵知主將既逃，更無主腦，惟有舉城投降，即大開城門，迎周軍入城。王會即留洪福一軍駐紮城外，自行領兵入城。一面安排居民，一面報知三桂，聽候行止。

　　且說吳三桂大軍到了鄖陽，即大集諸將，置酒高會。三桂道：「朕初時欲直趨汴梁，然順承郡王一孺子耳，固非吾敵，圖海又為王屏藩所牽制，必不能救援，是汴梁乃吾囊中物耳。獨蔡毓榮一軍，為吾軍勁敵，蔡虜不死，南部不安。朕待襄陽捷音一到，當先分兵會同襄陽得勝之兵，南陷武昌，以制蔡毓榮。則馬寶諸將，因此復甦，朕亦得專力北方，再無後顧。」說罷，諸將皆呼萬歲。正飲間，忽報湖南有軍報飛至。三桂大驚失色，諸將道：「陛下何必失驚，或者胡駙馬捷音來也。」三桂就令呈長沙軍報上來，即在席上拆閱。卻是長沙報稱糧草已困，雲南不見運到，特請設法援助。三桂道：「向來湖南一軍只靠雲南接濟，四川一路卻接應陝西。今長沙糧道不濟，即令四川幫助亦恐不及，卻怎生是好？」正說著，忽又報蔡毓榮盡移荊漢大軍以逼長沙，岳樂又由江西入湘，攻瀏陽甚急，故長沙極危。三桂聽至此，正自嗟歎，又忽報稱貝子尚善會同水師提督楊捷已克洞庭，水師提督林興珠已投降去也。吳三桂聽得，大叫一聲，吐出鮮血來，立行暈倒。左右急為救醒，乃徐徐歎道：「土地將失，人心復去，大事已矣。朕將奈何？」左右皆勸道：「昔陛下起義之初，只有雲南一省，乃奮袂一起，各省隨附。今湖南雖危，未必即失。縱或湖南失去，仍有雲南、貴州、四川及陝西之半，勢力尚雄於初起之時也。若以我人物多眾，則林興珠之降，如太倉少一粟，無關大局。陛下何必灰心如此？」吳三桂道：「彼一時此一時也。初時起義，人心向附，其勢自順。今轉戰經年，士氣已墮矣。勢短糧絀，朕所自知。故寧願當時少得一城，不願今日稍失一地。若林興珠雖非重要人物，然興珠隨朕久矣，朕待之如子弟，且委以水師全權。今日一旦負朕降敵，可見人心已不如前也，朕安得不驚心乎？」大將鄭蛟麟道：「昔王輔臣聲威十倍林興珠，雖在陝降敵，而一王屏藩即足以破圖海。願陛下放心，臣等願竭力，國家何爭一林興珠乎？」三桂道：「輔臣之降，出於不得已，且為敵人所畏敬。今林興珠真負國也。朕非為一林興珠惜，只為人心惜耳。」說罷，仍歎息不置，又復咯起血來。左右亦不欲再言，以擾其病軀。正欲扶三桂退下，忽報襄陽捷音已到。三桂聽得，稍露喜悅的面色。但方纔一連咯血二次，已面色青白，精神不支，只由左右扶著，欹在椅上。部將林天柱進道：「陛下適因湖南警報，殊過於憂慮。不知失之東隅，亦可收諸桑榆。無論長沙為我大軍所聚，未必即失，但觀襄陽之捷，是湖南雖失，我軍亦可北進，陛下當即發諭起軍北上。想順承郡王，一紈褲子耳，必非陛下敵手。得據汴梁，以臨北京，將勢如破竹。成敗之機，在此一舉矣，願陛下振奮圖之。」時三桂於林天柱所言，亦欲有所答語，但覺頭暈喉梗，不欲多言。鄭蛟麟見三桂如此情景，不免著慌，即使左右扶三桂退下。諸將亦不歡而散。惟各自私議，以襄陽既下，足以振動軍威，多欲瞞著三桂病情，分兵出發。各部將均推鄭蛟麟作主，鄭蛟麟道：「此次為主上親征，與尋常出軍不同。若在別將，就可代他行令，至於主上之兵符印信，誰能代之？某斷不敢為也。今且多候一宵，看主上情景如何，再作商議。」部將譚延祚道：「設有差池，是大周不幸也。」各人聽罷，唯搖首歎息。

　　不料吳三桂退後，精神更憊。時在鄖陽，正借清國鎮署為行官。是時三桂已覺困極，只為軍事在心，又不能穩睡，只有愛妃蓮兒在旁伺候。但見三桂病勢昏沉，甚為焦慮，速延醫士診治。服藥後仍無起色。忽然三桂張目向蓮兒問道：「朕今年幾何矣？」蓮兒道：「陛下只宜寬心靜睡，醒後病勢自退，不必多言以勞神思。」三桂又歎道：「朕恨不起事於十年以前也。」說罷，雙目復閉，惟終睡不著。一來年紀已耄，二來又數年溺於酒色，體魄極弱，已經兩次咯血，如何支持得起？約至二更時分，又復搖首而歎，口中復咯出血來，沾染枕褥。蓮兒再催醫師治理，依然無效。醫師道：「治此症，宜先撇盡愁思，方能調理。陛下國事甚重，切宜寬心。」說了，不見三桂答言，醫士遂退出。蓮兒不離左右，知三桂目雖緊閉，心自明白，即心生一計，喚左右侍兒環集，故說軍情。或說已有軍報馬寶大破蔡毓榮，或說夏國相大破岳樂，欲以娛三桂之意。不想三桂素知蓮兒能忖己意，且言之太過，三桂不特不信，反以為湖南更危。惟口雖不言，心更增慮，整整一夜不能睡著。

　　比及天明，病勢益增。三桂自知不起，即謂蓮兒道：「朕將與卿永訣矣，卿將奈何？」蓮兒聽罷，忍不住淚，已呼呼而哭。徐道：「陛下須保重御體，以國事為重，毋但為一婦人計也。」三桂道：「噫！汝識見猶勝於朕耳，朕死遲矣。」蓮兒聽至此，更為大哭。徐又道：「陛下但注意後事，若藉國家之靈，病當立退。設有不幸，妾當隨金棺而回奉安。陵寢之日，妾必隨英魂於地下也。妾受陛下厚恩，非此不足以圖報。且為妾一人而誤陛下大事多矣，又焉忍偷生乎？」說罷，椎胸大慟。三桂此時忽像迴光返照，神思忽覺清醒，遂向蓮兒慰道：「此朕自誤，於卿底事？」正說著，忽侍兒報稱，諸將入來問安。三桂隨諭令延諸將進來。蓮兒即拭淚閃在一旁，諸將乃魚貫而入，為鄭蛟麟、譚延祚、吳應祺、吳國賓、吳用華、何大忠、林天柱、張國柱等，皆鵠立於三桂臥榻之前。三桂舉目遍視諸將，不覺雙目垂淚。鄭蛟麟先說道：「陛下玉體如何？臣等極為盼望。願早占勿藥，以靖中原。」三桂此時，欲強起與諸將說話，惟四肢疲弱，終不能動。鄭蛟麟道：「陛下不必過勞，倘有聖諭，臣等拱聽。」三桂乃復睡下，嗚咽言道：「朕此後恐不能與諸卿出軍矣。」鄭蛟麟道：「陛下何出此言？吉人天相，不久當自痊也。」三桂道：「朕覺神思恍惚，身體不寧，喉中梗咽，時復暈眩。朕已年逾七十，得此重疾，焉能永保？然生死亦常耳，獨惜國事未定遭此不幸。朕固誤國，亦恐誤諸卿之前程也。」諸將齊道：「陛下何出此言？臣等受國厚恩，當以死報，願陛下自重，以維繫人心。」三桂道：「朕將不起矣。朕誤數年光陰，以至於此。此次親征，本欲掃蕩中原，諸卿等與朕共作太平之宴。今若此，夫復何言？以大事未了，不得不以一言相托。」鄭蛟麟道：「陛下有何明訓，伏乞直言。」三桂道：「昔朕長子在遼東所生，已在京不幸為敵所害。惟次子尚幼，今當國家多事，非賴諸卿之力，斷乎不可。」鄭蛟麟道：「臣等雖肝腦塗地，必不負陛下也。」三桂又道：「胡國柱、郭壯圖為朕至戚，必能盡忠報國。夏國相與朕論交最久，馬寶向為李定國之勇將，自歸朕以後，朕以心腹待之。此四人者，文經武緯，識略冠時，且心地忠硬，舉義復國乃其素志，必能仰體朕心輔朕子以圖大事。今南北相隔，不能面囑，朕當以遺書一道煩諸卿轉告朕意。」諸將聽罷，皆揮淚答言：「謹遵明訓。」三桂又道：「雲南向稱瘠苦，然自通商業、興礦產，利源大增，朕因以為根據。四川乃天府之國，地勢隘阻，田土優肥，戶口千餘萬，民殷國富，士飽馬騰，可資大業，皆勿輕棄之。湖廣四戰之地，只利於進取。今長沙危迫，勢將不支，然雲南實阻黔桂，可以無虞。特荊州為由湖入川要道，不可不爭。若得之，可以固四川門戶，亦可以為湖南聲援也。屏藩在陝，足當圖海。若漢中荊州以及黔桂門戶，堅持即可以保川滇，然後以大軍北趨，天下尚可圖也。」鄭蛟麟道：「陛下斷事明見萬里，臣等當以此意告知郭、胡、夏、馬諸公，以成陛下之志。」三桂忽自歎道：「朕亦愚耳。數年蹉跎歲月，自誤至此，乃欲藉後人以竟其志耳！」說罷，長歎一聲，又復垂淚，諸將交相慰勸。三桂即令進筆墨，由左右強扶而起，草了遺書一通，囑交郭壯圖、胡國柱、夏國相、馬寶四人閱看。寫竟，精神已不支，又復倒睡。強向諸將勸諭一回，卻令諸將暫行退出。鄭蛟麟等遂遵令而退。蓮兒復至榻前，三桂時默無一言，惟眼中垂淚，向蓮兒似有依依之意。蓮兒亦俯首而泣。

　　少頃，三桂乃道：「朕果致死，卿將何依？」蓮兒道：「陛下不必為妾計，妾固有以報陛下也。適聞陛下囑諭諸將，後事已無可慮。但大軍已至此間，究竟此大軍如何處置，在妾愚見，當諱陛下大事，仍令諸將出軍為是。」

　　三桂道：「所有能將俱在湖南，其次亦在陝西，此間無有當此重任者。若勉強出軍，反遭挫敗。此軍為精華所聚，若有差池，全國震動，是以難也。「三桂至此，復省起一事，乃傳諭鄭蛟麟、譚延祚復入。當鄭、譚二人復至時，三桂乃囑道：「朕若不諱，宜暫勿發喪。譚將軍宜會合襄陽得勝之兵，與王會、洪福共取荊州，以固四川門戶。敵人不料朕猝死，荊州可唾手而得。若鄭將軍可率諸將領大軍陸續回去也。」譚、鄭二人拱手領命。三桂又道：「願諸卿努力前程，朕不能多囑。」言罷，以口指心而歿。亡年六十九歲。論者以三桂置君父之仇於不顧，只為圓圓致引敵入關，復鋤明裔於緬甸，及反正而後，又唯日事酒色，今歲不戰，明年不征，坐待困斃，其憂憤而死，固有由也。後人有詩歎道：

　　君父深仇且未知，誰教兵馬渡京師。
　　十年重鎮稱能將，一哭鄰庭為愛姬。
　　稱號否留天子障，銜仇羞過伍胥祠。
　　圓圓歌罷人何在？只有蓮兒尚可兒。

　　自三桂歿後，諸將即秘不發喪，蓮兒亦唯暗中飲泣。鄭蛟麟乃遵三桂遺囑，令撤回襄陽之師。令譚延祚領本部人馬會合王會、洪福往取荊州，俟荊州既得之後，好傳遺詔於長沙。一面趕購金棺，先將三桂大殮。將大軍十萬，反旆成都。令大將吳應祺、吳國貴領一萬人馬，護三桂棺柩先行，鄭蛟麟與諸將共統大軍為後路，並保護吳三桂隨營家小，向四川而退。

　　且說清國大將圖海，自敗於王屏藩之後，再陸續增兵。以元氣未復，只緊守要塞，並未與屏藩大戰。及聽得吳三桂以大兵十萬親征，直趨河南，深恐順承郡王非三桂敵手，河南若亡，陝西亦將不保，乃令大將趙良棟領兵五萬，沿漢中東北而下，以要三桂後路。時趙良棟以總兵積功薦升提督，並授為靖逆將軍，權力故在圖海之下。圖海甚倚重之，特令當此大任。趙良棟道：「大將軍所委，斷不敢違。但聞三桂大兵十萬，號稱二十萬，此行恐不足與抗，望大將軍指示機宜。」圖海道：「兵法在攻其所必救，今三桂以四川為根本，若以大軍先趨四川，三桂必撤兵西還，此孫臏圍魏救趙法也。若三桂一經退兵，彼人心膽落矣。待三桂退後，將軍相機而行可也。」趙良棟領命而出，即號令諸軍，整齊隊伍，起程沿咸陽、興平而下。大軍已至紫陽，一面使人打聽三桂人馬行程。

　　時鄭蛟麟領大軍在後，陸續向四川而回，也不知趙良棟領命攔截，只催軍前趲。趙良棟亦不知三桂已死，以至回軍。及探馬飛報，有周兵大隊不下十萬人直向四川而行。趙良棟詫異道：「三桂本出河南，何以未經交綏，即自退軍，得毋設此疑陣，以誘我耶？」便改裝帶了隨從人等，親自打聽。但見周軍軍容慘淡，士氣不揚，即回謂諸將道：「周兵果退矣。正不知何故退兵，吾當待其過，盡從後擊之，可獲全勝。」一面分撥人馬，屆時出戰。

　　時鄭蛟麟所領大軍已過去大半，忽聞紫陽上游似有人馬。鄭蛟麟道：「若有之，必是清兵。然不久必入川境，不必多慮，只顧前行便是。」蓮兒道：「現在軍有退心，士無鬥志，若有埋伏，料難抵禦。若此軍稍有挫失，精銳盡矣。將軍為國司命，請統大軍先行，妾請以小隊扮作先皇，多設旌旗以為疑兵。敵人以為先皇尚在後軍，必向後軍攻擊，則大軍可以安穩奔回。妾一婦人，死不足惜，即以妾一人而保全十萬精銳，亦國家之福也。」鄭蛟麟不從，蓮兒因強之。鄭蛟麟無可如何，只得留蓮兒在後，陸續而退。蓮兒乃喬扮三桂，從後而行。

　　忽行至日暮，鼓聲大震，上游無數人馬出現，皆清將趙良棟旗號，周兵無不驚懼。趙良棟望見周營後軍黃傘，以為三桂果在後軍，暗忖道：「若拿得三桂，大事平矣。」乃親率精銳，直向周兵後路攻來。這會分教絕世佳人隨軍失陷，千秋烈女絕粒捐生，遂成一段佳話。正是：欲救大軍隨陣後，卻教烈女陷軍前。
　　要知後事如何，且看下回分解。
 
第三十二回　吳世蕃繼位衡陽　夏國相退兵黔省
 
　　話說清將趙良棟以為吳三桂必在後軍，且拿得三桂，大事可定，實為不世之勳，便督兵直攻後軍。時小數周兵皆一同潰走，蓮兒自知不免，亦故為驚慌，雜於軍中而逃。趙良棟見周軍前隊直走，不顧後軍，心頗思疑。但見後軍周兵人馬極少，若三桂尚在，可不必理他前軍。又念：「三桂若果在後軍，何以前軍置三桂於不顧？」皆不免疑慮。唯至此安排既定，亦惟有先圍後軍而已，即率人馬把周兵的後路小隊圍定。蓮兒料前軍已去，乃謂隨從軍士道：「徒死無益，汝曹可以降矣。」於是隨從軍士皆降。

　　時近入夜，蓮兒即欲自刎。轉念雖可一死，恐趙良棟以拿三桂不得，必追前軍，計不如暫待之。正懸忖間，清兵擁到，將降兵盡驅入營中，並捕蓮兒。清兵知不是三桂，急報知趙良棟，令先押被捕者至前，一問其原委。及至時，乃是一嬌嬈女子。趙良棟一見，活是一個美人，雖在慘難中，不失閉月羞花之貌，心中大愛之。乃喝問道：「汝是何人，敢冒作吳三桂耶？」蓮兒道：「周皇陛下已由前軍去矣，妾乃其侍兒也。」趙良棟道：「三桂既已出軍，何以遽退？」蓮兒道：「周軍自有良謀，非妾所知，或藉此以誘將軍之追耳。」趙良棟半信半疑，心中欲令蓮兒為己所有，但軍士在前，不便多說，乃令先押至後帳。此時蓮兒不能走動，心中無限悲感，求死不得，偷生又不忍，惟於無人處以眼淚洗面，亦時以筆墨消遣，聊以解愁。

　　日者趙良棟獨至蓮兒房內，蓮兒方午睡。趙良棟見他案上有詩數首，即取而觀之。題為《不得見》，共詩三首。詩道：

　　弱柳飄今日，名花異去年。
　　君王不得見，妾命薄如煙。
　　國事今何若，儂心自糜他。
　　君王不得見，妾命薄如花。
　　故國難回首，深宮歸未能。
　　君王不得見，妾命薄如冰。

　　趙良棟看罷，為之愀然。自忖：「蓮兒一弱質女子，竟如此堅貞，實在難得。看來三桂手下，想不少忠臣義士。若三桂是濟事的，好容易敵得他？」想罷即潛步而出。

　　次日復往蓮兒房內，蓮兒見了大驚，以為趙良棟將圖相犯。趙良棟知其意乃讓蓮兒坐下。良棟道：「昨日觀得佳作，已知卿心事。但三桂非成業之主，卿雖矢志，亦徒自苦耳。」蓮兒道：「妾聞忠臣不以興亡變心，烈女不以盛衰改節。妾受周皇之寵，冠諸六宮，今雖失陷，豈忍負周皇耶？」趙良棟道：「吾且問卿，三桂方自出軍，何以遽退？」蓮兒道：「此周皇之命，非妾所知也。」良棟聽罷，亦不再問。又道：「卿清才勁節，吾甚愛卿，卿能相從否？」蓮兒道：「妾蒲柳之姿，不足以侍巾幗。且妾已從周皇，若改從將軍，是辱節矣。辱節之女，將軍何取焉？若蒙盛德，得縱回川，將買絲繡像為將軍紀念，有生固不忘大德也。」趙良棟道：「三桂耄矣！倘已不祿，卿將如何？」蓮兒道：「願從諸地下。」趙良棟知蓮兒志未可移，只長歎而出。

　　自此蓮兒立定心志，如不能釋回，惟有一死。故趙良棟使人送來的飲食，概不沾唇，只稱不願飲食而已。如是數日，已餓極而病。早有人報知趙良棟，良棟聽得，意殊不忍，意欲釋之，又不忍捨去。乃使人向蓮兒說道：「娘子毋自苦，將軍有言，將縱娘子回去。然自絕飲食，終難行路。會當遣人送娘子回川，今適未得其便耳。娘子宜自愛，當進飲食，為他日回川計也。」蓮兒道：「妾身雖在此，心在成都。趙將軍若加憐憫，釋妾回川，於就道之日，即進飲食矣。」那人回告趙良棟，良棟以其志不可強，即欲釋之。左右有獻讒於良棟者，卻道：「凡人莫不貪生，何況一女子。彼目前絕飲食，不過要挾將軍耳。囚之已久，必自生悔。觀洪承疇之降，可以想見。今因其自絕飲食，即釋之，是中彼計也。」良棟遂以為然，置蓮兒於不理。惟天天仍使人送飲食前往，以為蓮兒饑極必思求食。乃蓮兒已矢志不移，惟奄奄一息，睡在床上，面色青黃，腰圍消瘦，身軟如綿，已不能動彈。尚有二三分氣息，終不能死去，欲引手自絕其吭，然已無氣力握。至十天左右，只覺喉中還留一點氣。趙良棟使人視之，見所送飲食分毫不動，細察其脈息，那時亦飲食難進。趙良棟深悔誤其性命，欲以參水灌之。那蓮兒心上還有些明白，惟將牙關緊閉，水不能下。及至夜分，嗚呼哀哉，敢是死了。年僅二十四歲。後人有詩讚道：

　　君王晏駕返川東，誰保雄師伏女戎。
　　質弱最憐殉節後，卵危況在覆巢中。
　　三生已負牽牛約，一死猶成汗馬功。
　　蜀帝春魂今在否，啼痕空灑杜鵑紅。

　　自蓮兒死後，趙良棟大為惋惜。趙良棟謂諸將道：「吾愛蓮兒者，非愛其貌，乃愛其才耳。今盡節而死，吾甚惜之。」便命左右以禮為之厚葬。當殮時，蓮兒面色如生，趙良棟與諸將皆為羅拜。後來趙良棟入川，即以蓮兒棺柩營葬於夔州，謂為貞姬墓。此是後話，不必細表。時趙良棟以周兵退盡報知圖海，請示行止。圖海卻暫令回軍，待攻破王屏藩之後，然後再入川，並令趙良棟即回軍陝西而去。

　　單說譚延祚與王會、洪福同領人馬，疾攻荊州。時清兵已盡移大兵會攻長沙一路，故荊州守兵無多，譚延祚卻令王會、洪福先攻荊州城地。以王會入襄陽時所得清兵旗幟號衣極伙，即以本軍扮作清兵，相機而進。當下王會與洪福先分攻荊州東北兩門，荊州城內清將不虞周兵猝至，又以城中兵少，不敢出戰，只閉城緊守。譚延祚料他必催取救兵，卻於夜分率兵賺城。城內清將不辨真偽，以譚延祚軍中儘是清兵旗幟，以為救兵已到，開門納之。譚延祚率兵一擁而入，遂奪了荊州，殺散敵兵。譚延祚即令王會、洪福暫守荊州城，以待後令。即帶了三桂遺詔，並領人馬沿石門、常德、龍陽、寧鄉入長沙而去。

　　馬寶聽得譚延祚孤軍到來，必有事故，乃急令接入。譚延祚乃宣讀三桂遺詔，各員哭拜既畢，胡國柱道：「先皇遺詔所立次子，乃屬庶出，且復年幼。先太子雖在京被害，而先皇太孫尚存，序當應立。昔明太祖既定天下，以長子雖歿，猶囑立太孫建文皇帝，以嫡庶之序不可亂也。況太孫年已長成，若一旦立庶，反開爭位之端。外患未寧，內憂先作，必不可也。」馬寶道：「胡駙馬之言雖是，然此乃先皇遺詔，誰敢違之？」夏國相便向譚延祚問道：「先皇書遺詔時，將軍究在旁否？其時先皇病態又何如？」譚延祚道：「小將此時方與諸將至內問安，此詔卻出於先皇御筆，惟病勢已危矣。書詔甫畢，旋即晏駕。但尚能傳囑末將，先取荊州以通長沙之路也。先皇在日，以太子在京被害，常誡太孫努力國事，記念父仇。今遺詔並不提及太孫，何以一旦忘之？此亦亂命耳。亂命必不可從。且國有長君，為國之福。以吾之意，當依胡駙馬之言，改立太孫以主國事。此為權宜，非故違先皇遺詔也。」馬寶至是，亦無言語。胡國柱更一力主張，在座諸將皆無異議。夏國相便令諸將以次簽名，改吳三桂之孫。暫令秘密喪事，待新主即位，然後發喪。遂一面令譚延祚以本部人馬馳赴雲南，接太孫吳世蕃至衡州即位。譚延祚領命疾行。

　　訃至滇中，上下皆為失色。留守郭壯圖即與大學士林天擎商議，即令譚延祚本軍兼加派護隊，送吳世蕃馳至衡州。

　　時夏國相、馬寶、胡國柱三人方扼守長沙，分內外犄角以抗拒清將。雖清兵各路環集，然周兵守禦甚嚴，經數十小戰，清兵終不能得手。夏國相一面將吳三桂死事秘不發喪，待新君即位，然後計算。那一日吳世蕃將至衡州，先由驛馳報長沙。夏國相聽得世蕃將至，乃與胡國柱、馬寶商議道：「今皇太孫已到，吾等須至衡州迎立新君。惟長沙地處重要，目下仍須固守。倘長沙一失，衡州亦危，反驚動車駕。故須能守長沙，然後能至衡州迎立也。諸將計將安出？」胡國柱道：「須留一能事者固守長沙，方能赴衡。」夏國相道：「堅忍寧耐能卻大敵，莫如馬將軍，此重任非馬將軍不能當也。」馬寶道：「此為國家大事，某不敢辭。但今局面不同，敵軍雲集，拒之非易也。今請往返以二十日為期，二十日以外，須諸君回此共商大計。」夏國相道：「往返數日，有十餘日料理大事，計二十日可矣。」夏國相又道：「胡駙馬為國至戚，不可不一行。」便將各路兵符盡交馬寶，即與胡國柱起程，望衡州而去。

　　那日到了衡州，時吳世蕃已先到。夏國相將三桂遺詔及各人改立長君之意，對林天擎等說知。時胡國柱、夏國相帶同十餘員至衡，林天擎亦隨帶十餘員同至，即會議扶立新主。即以林天擎為贊禮，夏國相為護衛，以後日為黃道吉日，擇定辰時，就在三桂舊日行宮即位。立召工役萬人，先行趕將行宮油飾一新。夏國相等打點各員，排班俟候。先令譚延祚以本部人馬及新來滇兵擁守城外，復以衛隊守護行宮。到那日清晨，夏國相即扶世蕃即位。胡國柱率以下各官隨班叩賀，皆呼萬歲。議定以明年為洪化元年，所有各官俱有升贈。大赦國內，先發喜詔佈告新君登位，並發哀詔頒布先皇之喪。凡國內百日內不鼓樂，並諭令夏國相、胡國柱及馬寶，以國事未定，即宜縗絰用兵。所有軍戎大事，宜戰宜守，皆由夏國相、胡國柱、馬寶三人便宜行事。

　　夏國相等謝恩已畢，以長沙軍情吃緊，新君不宜久居衡州，仍令譚延祚護送回滇。待至滇之後，延祚即領兵入川，以固川防。各人皆以為然。譚延祚即與林天擎共護吳世蕃回滇而去。

　　夏國相、胡國柱隨帶哀喜兩詔，同返長沙。夏國相及胡國柱至時，恰僅十六日。國相即與馬寶計議道：「新君即位改元，勢須頒布。恐先君既崩，軍心疑懼。湖南又為清兵所聚，必難久守，且有守無戰，徒費兵力，不如棄之，仍以川滇為根據，先復元氣，後圖再舉，方為良策。」馬寶道：「徒守此間，固知無益。但恐退守雲南，則勢反孤耳。」胡國柱道：「今軍糧告竭，若棄長沙亦難進戰，恐除退守滇黔以外，亦無他策也。」夏國相道：「四川天府之地，號為天險，可以自固。滇中左扼曲靖，右阻石門，皆可以固守。

　　待敵軍兵力一疲，而吾元氣已復，再圖大舉，亦無不可。某已思得一策，當以整頓財力為先。宜一面增采五礦，改鑄值十值百大錢，以裕軍需，並鼓勵民氣，以圖資助。復推廣貿易，以裕商民。不久即可使財力充裕。及今圖之，猶未為晚。若再遭竭蹶，勢不可為矣。」胡國柱、馬寶皆以為然，於是共議退師之計。馬寶道：「退亦不易，今當先報荊州，使王會、洪福先行撤兵回川。吾將領兵獨進寧鄉、益陽，再折而西，以入貴州。公等自由長沙緩緩而退，彼以我兵力未憊，忽然退兵，必疑我有謀，應不敢盡其兵力也。且吾猶有一意，吾欲公等先回雲南，整頓內事，吾仍當駐兵貴州，以阻來兵，方為穩策。若並棄貴州，反成孤立，恐清兵將以各路大兵扼黔桂，以撼雲南，恐雲南亦危矣，斷不可也。」夏國相、胡國柱皆以為然。馬寶乃即行分軍兩路，為前部揚言分掠寧鄉、益陽，自己卻領大軍繼進，囑令部下若到益陽、寧鄉，即撤軍望貴州而退。果然清將疑周兵欲通荊州之路，蔡毓榮即分兵往救，惟自馬寶起行之後，夏國相即乘夜退兵，直棄長沙而去。正是：數戴用兵徒耗力，一朝棄地急回車。
　　要知後事如何，且聽下回分解。
 
第三十三回　拔固原圖海鏖兵　走漢中屏藩殉國
 
　　話說周兵計撤退，自馬寶進兵寧鄉、益陽，以進為退，乘機折入貴州。

　　時胡國柱、夏國相自馬寶起程之後，即乘機退兵。胡國柱道：「我今退兵，清兵必乘勢追襲，不如虛者實之，於城上仍遍插旌旗，以為疑兵，使清將見之，必以吾軍未退，必不敢遽行南下也。」夏國相道：「此計直用不著。若如駙馬所言，是直誘清兵來追耳。」胡國柱急問其故，夏國相道：「蔡毓榮合各路之眾以困長沙，彼只為圍困，而不為猛攻者，蓋知吾軍在長沙勢已疲憊，不久必退，待吾退而後乘之耳。城廂內外，吾軍人馬數萬，旦暮炊煙四起。凡有兵無兵，清將已一望知之矣。是兵少尚能以實者虛之，若兵多則全用不著也。」胡國柱道：「用兵之道，戰固為難，退亦不易。今清國四面大兵繞集長沙，吾軍若退，又何以保清兵不來追趕也？」夏國相道：「吾已思得一法在此，只如此如此，可以瞞過清將矣。」胡國柱鼓掌稱善。夏國相便令三軍各拿鍬鋤，紛紛掘地，泥沙飛揚，滾於空中。然後令諸將一齊打疊起行。到夜深，所有城內城外各軍一齊向南而退。早有細作報知蔡毓榮與岳樂等，皆以周營日間沙塵飛滾，必然掘地。既是掘地，必然埋伏地雷，皆不欲遽追，以中其計，蔡毓榮持之尤堅。當部下諸將環集請追，蔡毓榮道：「非汝等所知也。觀日間周營動靜，必有大事，何必便退？恐不宜即追，追則中計矣。」因此與安王岳樂、貝子尚善及簡王知照，暫仍按兵不動。

　　到次日寧鄉、益陽探報回稱，該兩地並無兵警，只有些小周兵，尚離數里即回軍望南而退。蔡毓榮聽得，正自疑惑，不一會，又得荊州由驛報到捷音，以周將王會、洪福已棄城而遁，現在已收復荊州。蔡毓榮所得那兩路人馬同時撤退，乃驚道：「彼真退兵矣，斷無各路同時誘敵之理。彼國中必有事故，是以如此。今番馬寶卻瞞過吾也。」急令人打聽長沙消息，見城中絕無動靜。急拿土人問之，則稱昨夜周兵已退去盡矣。蔡毓榮聽得這點消息，急提兵入長沙。正是前方畏敵，今要爭功，同時各路清兵皆進長沙而去。蔡毓榮見城內尚粘有周將告示，是諭令軍民守制的，各衙署亦懸掛黃字燈籠，始知三桂已死。復尋土人問馬寶退兵的光景，土人具述馬寶進兵只為求退，軍中掘地裝做埋伏地雷的樣子，亦只故作疑兵。蔡毓榮乃歎道：「夏國相、馬寶皆能者也。若不然，彼在長沙只合斂手待斃，焉能逃去耶？若三桂有為，而又如此有能事者以佐之，則天下大勢未可知也。今三桂已死，吾無憂矣。」

　　便與岳樂相議奏道，以岳樂為親王，就讓岳樂領銜，奏明收復長沙。清朝以三桂踞長沙數年，一旦收復，乃大加贈賞。以岳樂勞師在外已經數載，即令回京休息，而以所部人馬由貝子尚善兼統；以尚善晉封郡王銜，加蔡毓榮太子太保一等伯爵；其餘各員皆陛賞有差。並令各路從速進兵，乘三桂潰敗之時，收回疆土。尚善與蔡毓榮領命後，整頓各路人馬，暫行休息，然後進取。

　　清朝自以收復長沙之後，並諭知圖海，示以長沙既復，冀以鼓勵西路諸將之心，責令先肅清秦隴，即乘勢入川。圖海得令，以三桂既歿，川兵必難再出，鄂汴兩省可無後顧，乃向順承郡王部下取精兵二萬，並吉林馬隊五千，馳赴入陝，以壯前軍。適趙良棟又引軍回陝，圖海即大會諸將如趙良棟、張勇、王進寶、孫思克等商議進兵之計。圖海道：「吾軍敗後，屏藩終不能進取。雖經數十戰，吾以挫敗之師，尚能卻拒，是天將亡三桂矣。今屏藩分兵據陽平，扼要道，為平涼聲援，亦不能越平涼一步。吾破屏藩，此其時矣。不知諸君有何妙計？」王進寶道：「屏藩大軍東至鳳翔，西迄秦安，連營相亙。又有吳之茂、譚洪以為左右，欲摧陷之，誠不為易。兵法在攻其要地。探聞周軍駐陝，糧道俱屯於靉陽。某願以一旅之師冒險深入靉陽，焚其糧草，據之以分其東西軍勢。然後以大軍壓其前，則屏藩必敗無疑矣。」趙良棟道：「吾自探得三桂後軍數十人，有一人喚做孫年。他有胞兄孫祚，現為屏藩後軍營官。孫年謂受吾厚待，無可圖報，願勸其兄立功來歸。俟吾軍與屏藩交戰時，使其兄舉火為號，以擾屏藩軍心。彼軍心既亂，吾以軍力乘之，彼復於中為變，屏藩不敗何待？屏藩一敗，是吾軍一舉而收復陝西也。」圖海道：「二人之言，皆有見地。吾以為屏藩一軍久以固原為根據，當先取之，然後望南而下，以制屏藩，實為要著。今當以一軍先下靉陽，留軍守把長武一帶，卻以大軍先趨固原。待吾軍與屏藩交戰，即以孫年行其計可也。」諸將皆以為然。圖海即分撥人馬，準備行事。

　　且說王屏藩自三桂歿後，已接哀詔，又接得新君即位，加封為鎮西王，以吳之茂為蕩西王，譚洪為鎮國公，俱列為金吾衛大將軍。屏藩等自受封後，益圖奮勇，便與諸將商議進兵。吳之茂道：「先皇崩後，人心震動，此一次戰事實為重要。某料圖海知吾國喪，必乘勢求戰矣，不如先發制之。以陝西地勢險阻，守則易，進則難，不如轉向東南，沿扶風、武功以制長武之後。我全取進勢，圖海將分頭抵禦，我卻沿咸陽而東，長驅疾行，以撫汴鄂之背。沿途招納，令良將分兵把守要道，以防圖海與蔡毓榮之後。是陝西而東，一舉可定也。」譚洪道：「吳將軍此策，勝則大事易成，敗則只輪不返矣。且吾軍遠去，圖海將襲我漢中，以窺川省，是前軍未知勝負，而根本已搖，某竊不取。以胡、夏、馬三將聚於湖南，猶不敢輕進，何況我軍乎？」吳之茂道：「此不同也。胡、夏、馬三將扼於長沙，而湖北、江西俱為敵有，實無可施展，故不輕進耳。若以漢中為慮，可飛函川省鄭蛟麟，添兵助守漢中，以固川防，萬無一失。今當國事迍邅之際，寧冒險圖功。若曠日持久，軍心益疲憊，國勢益不可為矣。」王屏藩道：「將軍之策如韓信之暗渡陳倉，我若行之，必為圖海所不及料。因自先皇親征，中道退兵，圖海以為川兵不復再出。馬寶及夏國相等既扼於長沙，吾軍亦阻於陝西，圖海以為更無後顧矣。吳將軍之策，實出其不意。與其坐守陝西，以曠日無功，何如冒險一行，而冀大事之立就？故此策準可行之。」有部將李本純道：「若依吳將軍之策，我若少帶兵，則無濟於事，若盡提本處大兵而往，是已先棄陝西。且人馬既眾，軍行又遠，難保敵人不為邀擊。可知此策若行，不特陝西既失，即前軍勝負之數，亦不可知也。」王屏藩道：「陝西得失，無關大局。即數年據守固原，復通平涼之路，鳳翔一帶亦隸版圖，究無損於圖海。今吾輕兵遠出，亦不必懼為敵人所知。以彼即知之，以為吾軍將出以攻城爭地，將分兵御守，然吾固非以求戰，而但取猛進也。彼若不分兵守地，而必與吾戰，則吾亦可轉一策，以奪其城池以擾之，彼亦疲於奔命矣。」言罷，遂不從譚洪、李本純之議，決意棄陝西沿東南而進。

　　不意正在分兵，忽流星馬飛報禍事，已有固原告急之報，稱清兵大至，速求救援。王屏藩聽得，大驚道：「今番吳將軍之策亦不能行矣。以吾軍若出，不特陝西即失，且漢中防守未固，則漢中亦危，吾軍更為所躡矣。似此如之奈何？」譚洪道：「彼既來攻，我當接戰。非爭固原，欲破大敵耳。前次之失，在圖海既敗，不乘勢以求一大戰，使圖海得徐圖佈置，實為可惜。今當悉銳與戰以破之。若圖海一敗再敗，必引軍而東，不特陝西可以保全，即三晉汴梁之路，亦可通矣。」王屏藩聽罷，便率諸將統大軍前往。軍行時，屏藩並謂諸將道：「圖海此來，知吾國新喪，欲乘機相迫耳。成敗在此一舉，諸君各自努力。」諸將聽罷，人人奮勇。屏藩又以清將張勇原與己為厚交，前者曾具書勸降，當授以王爵，惟未見回答，乃再以書召之。張勇接書閱罷，謂帶書人道：「吾與王將軍為私交，既成敵國，各為其主，公事所在，此後幸勿以私語相往來也。」王屏藩得張勇回答，知張勇無降意，乃大怒道：「彼竟為吾敵效死力耶？且亦輕視吾軍矣。今遇張勇，當殺之以洩此恨。」便引軍馳行。

　　大軍甫到化平，已見前路塵頭大起。急令人探視，則固原敗兵也。時周在固原守將為副將陳旺，急至屏藩軍前報道：「圖海親率重兵，已取固原矣。某以眾寡不敵，莫可如何，今當速謀區處。」屏藩道：「彼進兵是何神速也？今不宜再進，惟駐化平以待之。」乃令陳旺引敗殘軍士為後路，令吳之茂、譚洪分為左右軍，互相犄角專待。

　　圖海自親統大兵拔了固原，一面督兵南下以擊王屏藩大軍，一面令趙良棟令降弁孫年轉致其兄行事，以圖內應。並道：「王屏藩老於行軍，量一後路營官舉火內應，終恐不能奈屏藩何。惟既有內應，即無論如何亦可以擾彼軍心，則吾軍之進攻較易。以屏藩兵力雄厚，其部下能事者亦多，非此不足以撼之也。」趙良棟得令，密召孫年，著行其計。孫年道：「兩軍相距，不能以書信往來，須某親往謁見吾兄。然先須給以憑據，於成功之後有以獎給吾兄，方可也。」趙良棟從之，立予一函，使孫年前往。孫年即密藏此函，逃至周營，自稱被捕之後，至今方得逃回，遂由軍士引見其兄孫祚。孫年乃將所謀一切，俱告其兄，並道：「今觀大勢，三桂已死，周室將亡。吾兄當預作他計，趁此立功投降，亦一機會也。」孫祚聽罷，信口答之，只稱相機圖事，即留孫年於營中。孫祚自念：「生為周臣，死為周鬼，豈可改移志向？」

　　乃將趙良棟之函，往見王屏藩。屏藩道：「汝意若何？」孫祚道：「吾不能以兄弟私情，誤國家大事也。」屏藩道：「汝真忠臣也，今當乘機行之。汝回營後，瞞住汝弟，說稱吾意不欲接戰，只堅壁以勞圖海之師，將分軍沿鳳翔而東，要長武之後，以趨汴梁。即約圖海、趙良棟來劫我營，並以舉火為號。我如此如此，可以破圖海也。」孫祚得令，即回營瞞住孫年，請圖海於次夜進兵，允以舉火為號，以作內應。孫年即遁回清營報告。圖海道：「此策或不可全恃，然無論如何吾亦當進兵。」惟趙良棟深信之，以自己重待孫年，而孫祚又為孫年兄弟，故坦然不疑，即勒令軍馬，決於次夜前進。

　　周將王屏藩知孫祚之計已行，乃急令吳之茂、譚洪左右二軍，偃旗息鼓，靜悄無聲，夜裡不得舉火，惟本部中軍夜後仍有燈光。於吳譚二將，各授以密計。到次夜，中軍大營仍然萬點燈光，徹夜不息。圖海觀之，以為孫年之策未嘗洩漏，並謂左右道：「如敵軍哄我劫營，以待中計，必將偃旗息鼓，靜悄無聲。今屏藩軍中整肅如常，是彼未嘗知覺也。」便於三更時分，催趙良棟前進。惟仍恐有失，再令孫思克、張勇引兵為後援。時周營左右二軍尚在斜後駐紮，當趙良棟到時，鼓噪一聲，三軍齊進。屏藩軍中故作驚惶之狀，望後便退。趙良棟忽見後營軍中火起，卻是孫祚疊起柴草，偽作舉火，以疑清兵。良棟不知其故，以為應己，乘周兵退後之時，不及顧慮，即率軍前追。

　　約到十數里，忽然左右喊聲大震，左有吳之茂，右有譚洪，兩軍併力橫擊。

　　王屏藩復揮軍殺回，趙良棟始知中計，急令退兵。惟周兵三路環攻，趙軍又在驚慌之際，死傷甚眾。還虧孫思克、張勇二軍在後照應，聽得前軍已敗，速來救援。周兵追殺十餘里，見趙良棟救兵已至，方始收軍。趙良棟身被數傷，折了人馬三千有餘，自向圖海請罪。圖海道：「彼此皆失，何獨將軍？此後惟奮力立功可矣。」趙良棟拜謝後，欲捕孫年治罪。不料孫年聽得趙良棟中計，自恐不免，已自刎而死。趙良棟初疑孫年與孫祚交通，以陷清兵，今見其自刎，可知錯疑了他，不免為之惋惜，只怨自己不細，乃令厚葬孫年。

　　且說王屏藩自破了趙良棟，計點死傷軍士，清兵已折去數千人。吳之茂道：「昨夜之戰，若非敵人救兵已至，必捕趙良棟無疑矣。」王屏藩道：「吾亦惜大計小用也。然能令清兵折損數千，亦足挫其勢。」乃令厚賞孫祚，並升為副將，一面商議乘勝進兵。吳之茂道：「圖海遠來，自應速戰。今以神速兵力陷我固原，乃自固原而下，竟不急求一戰，實在可疑。故吾雖在此，甚憂漢中。」譚洪道：「漢中相隔尚遠，圖海之兵力未必即能及之。今大敵當前，一經得勝，則萬事皆了矣。」王屏藩以為然，乃決議進兵。以譚洪為前部，以吳之茂為各路援擊，屏藩自統大軍與圖海交戰。

　　圖海知屏藩必行進戰，乃以孫思克領軍先行試敵，正與譚洪相對。譚洪一股銳氣，率軍直前，孫思克亦悉軍相距。吳之茂亦乘勢夾擊，孫思克一軍先已敗下來。屏藩乘勢追趕，忽然東路一支軍殺入，乃清將張勇也。屏藩令吳之茂力阻張勇一軍，屏藩仍領軍冒死而進。清將圖海知前軍有失，乃與貝子鄂洞齊統中軍應援。屏藩轉會譚洪力逼孫思克一軍，自卻以大軍與圖海應戰，並傳諭軍中：「此次勝敗，關係甚大，只要擊鼓，不要鳴金。」兩軍各鼓銳氣，喊殺連天。自巳至午，互有損傷，未分勝敗。王屏藩乃下令軍中：「先進者有功，退後者治罪。」親自提劍指揮軍士，一擁而進，清兵稍卻。

　　皆以周兵悍銳，一時心怯，前部吉林馬隊馬多受傷，左右奔潰。右路孫思克一軍，又為吳之茂所乘，清兵盡已失勢。屏藩以為得手。

　　不料正戰間，後軍飛報禍事，靉陽已經失去，糧道亦絕。王屏藩聽得，大叫一聲：「天喪我也！」早跌下馬來。左右扶起，屏藩幾已暈倒，只由部將先保屏藩退回。一時軍中以主將已遁，靉陽又失，已斷了糧道。那靉陽逼近漢中，屏藩一軍多漢中人氏，故聽得靉陽一失，不特憂糧草無著，且料清兵必逕取漢中，各動憂家之念，如何不驚惶？倒把才纔一股銳氣，化為烏有。

　　清將圖海在軍中，正因軍勢已卻，方自憂慮，忽見屏藩軍中有驚惶景象，也疑王進寶一軍冒險深入靉陽，必然得手，故王屏藩因此惶亂。忽令趙良棟揮軍從左路橫擊周軍，果然周兵漸潰。圖海與貝子鄂洞即乘勢進攻，周兵大敗。

　　前部譚洪身被數傷，猶死命殿後，率人馬且戰且走。吳之茂知大營已失，急欲移軍救援，又為孫思克所躡，亦救援不及，只一齊退後，遂一同敗下。吳之茂知此次一敗極為緊要，料圖海必然盡力追逐，乃趁自己軍中兵力未憊，遂親自斷後，令譚洪諸軍先行，並使商諸王屏藩，恐化平一地亦立腳不住，宜速取華亭駐紮。譚洪亦以為然，乃領軍先逃。惟圖海知王屏藩驍勇能謀，性復能耐戰，乘其潰敗，欲併力除之，免留後患，乃令軍士各備乾糧，尾追而下。卻令孫思克回應後路，而率趙良棟、張勇兩員健將，奮力窮追。圖海並下令道：「王屏藩乃吳三桂之虎也，乘其失穴，宜撲殺之。若令養回元氣，又留一勁敵矣。若殺得王屏藩者，當賞萬金。」故軍士聞令，一齊奮勇，周兵惟有望南而逃。譚洪所領部下，聽得失了靉陽，已如驚弓之鳥，惟沒命奔走。故吳之茂斷後一軍，反落在後。清將趙良棟、張勇分兩路夾擊，吳之茂見前軍潰走，全無隊伍，自己孤軍亦難支持，恐反受清兵圍困，因此亦無心抵禦，惟有急逃。

　　將近日暮，已至化平，之茂欲先在化平駐紮，擋住來軍，使王屏藩得先行整頓。不料清兵已隨後躡至，圖海亦懼之茂再躡化平，卻另遣一軍繞道先攻化平。吳之茂不能住足，又惟有隨前軍齊退。清兵大獲全勝。直至夜分，月色高昇，圖海恐失了地勢，且夜裡又不便進兵，方始收軍。計此一場大戰，周兵折去不下七千人，若非吳之茂奮力斷後，死傷更不止此數。

　　時圖海既獲全勝，即令休兵兩日，以全軍南下，欲乘勢以蹙王屏藩。那王屏藩亦知圖海必不肯放鬆，自念既敗之後，前軍必不足以抗圖海。且靉陽既失，恐漢中亦危，不如並棄華亭，共保漢中。吳之茂道：「圖海乘我潰敗，必躡後窮追，若至漢中時，恐全軍俱沒矣。不如吾統本部，力當圖海，將軍自回漢中，以鎮人心。」屏藩道：「將軍若能如此，誠忠勇矣。然將軍自料能拒圖海各路大兵否乎？」吳之茂道：「此則不敢言。但求支持多一天，則將軍早到漢中一天，庶稍能整頓耳。」王屏藩以為然。時譚洪方因傷致病，屏藩便與譚洪齊回漢中，留吳之茂一軍暫擋來兵。吳之茂乃號令諸軍，力言：「漢中未嘗失守。今王大將軍已回鎮漢中，可以無慮。待王大將軍到漢中，部署一切，吾軍亦退矣，諸軍各宜努力。須知吾軍暫留於此，正所以保全漢中也。」並發資財，犒賞三軍，軍士一時振勇。吳之茂惟奮力抵禦，緩緩而退。

　　且說王進寶既拔靉陽，盡燒周兵糧草，即率兵望漢中而下。沿途招納，聲勢大振。王屏藩亦知王進寶必趨漢中，故星夜奔馳。先到漢中後，還幸王進寶未到，一面分兵拒守關隘。那王進寶知屏藩既回，亦不敢遽進，暫留以待圖海後命，王屏藩乃得著實佈置。奈譚洪傷勢沉重，甫到漢中，即已歿命。

　　屏藩正在傷感，忽報吳之茂拒御圖海大軍，現已被圖海各路圍困。王屏藩歎道：「吳之茂不能免矣。吾若不救，是陷了吳之茂。吾若救之，又必失了漢中。以吾視師數年，今日乃狼狽至此！」歎罷，不禁吐出鮮血，自知大勢難回，便欲以身殉國。正是：數載戰爭徒耗力，一朝挫敗願捐生。

　　要知後事如何，且看下回分解。

第三十四回　胡國柱敗走貴陽城　傅宏烈起兵桂林府
 
　　話說王屏藩奔至漢中府，聽得吳之茂被困，自知欲救不得，誠恐一經往救吳之茂，料清將王進寶必然直壓漢中，那時吳之茂能救與否尚未可知，惟漢中已在必危，是更無歸路矣。意欲調別將往援，惟譚洪已因傷致病，此外更無別將可當此大任。想罷，不覺欷歔長歎，便遣部將王國興打譚洪旗號，往救之茂。一面分兵扼守要道，以防王進寶。

　　原來吳之茂自領兵力拒圖海，約守華亭兩日，即棄城而遁。惟令軍士步步為營，且御且退，於清兵來追，並不與戰，只自謀抵禦，以圖緩緩退兵。

　　圖海觀此情景，乃與諸將計議道：「觀吳之茂動靜，非留兵備戰也。想王屏藩聽得靉陽已失，防王進寶直下漢中以截其歸路，故先回漢中扼守，以備王進寶。其留吳之茂於此，不過緩吾兵力，使吾等不能急下漢中，俾王屏藩得徐圖整頓耳。吾等不可著他道兒，以王屏藩固虎也，稍養元氣，即能噬人矣。今當各路齊進以捉吳之茂，則吾軍南下當勢如破竹。」便令趙良棟、張勇、孫思克齊進，三路夾攻吳之茂，圖海自引大軍，為各路援應。那吳之茂仍用前法，惟緩緩退兵。不想清兵各路大至，把吳之茂圍困。那時吳之茂雖欲不戰而不能，叵耐清兵人馬眾多，又乘勝之威，加倍奮勇，吳之茂無法，欲竭力殺出重圍。那圖海卻令軍士遍佈謠言，謂漢中已失，周兵無家可歸，惟降者免死。於是吳之茂軍中，紛紛投降。吳之茂制之不得，已見軍中星散，自己在重圍中又絕了外援，且見清兵已各路逼近，料不能解脫，於是拔劍自刎而死。自吳之茂死後，所有未降軍士以主將既歿，亦概歸投降，那吳之茂一軍，由是全軍覆沒。圖海更令三軍，再勿解甲，盡編降兵為後路，率諸將竭力進行，望漢中而下。

　　時王國興奉王屏藩之命，打譚洪旗號往援吳之茂一軍。甫至中途，已聽得吳之茂全軍覆沒，且吳之茂已經身死。自念本軍不足擋圖海，況吳之茂已死，全軍俱覆，進亦無益，乃折軍而回。徐聽得圖海自傾覆吳之茂，即引大軍南下，遂星夜奔回漢中，向王屏藩報道：「之茂全軍覆沒，吾軍已亡，今圖海正引大軍來也。」王屏藩聽得大驚，徐歎道：「此我之失計，陷吳之茂者，即我也。吾負國家，又負之茂，吾罪大矣。」言罷，咯血不止。王國興道：「此誠國家之不幸。然勝負亦兵家常耳，以將軍智勇雙全，久為圖海所畏，今雖失敗，尚可再圖。即漢中難守，亦可遄返四川，為再舉計，何必灰心如此？」王屏藩道：「化平之敗，吾即欲捐生，猶以一息尚存，當留身以顧大局。今回思用兵數年，周皇以十數萬之眾付我大權，乃數年未得寸土，反損兵折將，疆宇日蹙，吾何以見川中父老乎？」說罷，又復吐血，左右乃扶入帳中。

　　屏藩自念吳之茂已死，譚洪又被傷，自己又病勢危劇，川中亦不見有救兵趕到，看來漢中必難久守，那時反為敵據，更是千載貽羞。且默察大局，勢難再振，若不幸國亡，更何以自處？昔武侯有云：「成事在天，不可強也。」

　　計不如一死，免致後來受辱。便扶病寫書，飛報川中，使速籌戰守。一面令人送譚洪回川養病，俾留勇將以備緩急，即遺書以兵符交付李本純與陳聰及王國興，暫守漢中，即立志自盡。

　　忽報圖海大兵已直趨漢中，約離此不遠。王屏藩聽得，即遣開左右，自歎道：「吾死更不能待矣。」即拔劍自刎而死。可憐王屏藩以一員勇將，臨陣數十年，卓著戰功，秦隴一帶土人號為虎將。自歸附三桂後，清國大將多敗於其手，如殲丞相莫洛，敗貝子鄂洞，破圖海，通平涼，一如張勇、王進寶、趙良棟、孫思克等清國號為能戰者，皆為所困。乃以一著之差，卒為圖海所乘，致自刎而終。當時論者，諉為天意，亦王屏藩遷延不進有以自取之也。後人有詩歎道：

　　屏藩稱健將，妙策困清兵。
　　績自三秦著，名從百戰成。
　　方期摧大敵，遽爾失長城。
　　月落星沉日，吳周梁棟傾。

　　當王屏藩歿時，諸將猶且未知。及聽得圖海大兵將到，李本純乃與諸將入帳請令，只見屏藩僵睡，枕畔血跡模糊，已吃了一驚，近前撫之，已是死了，正不知何時自盡，各人皆為傷感。轉見案上猶有遺書，李本純觀之，知是以兵符交付自己，始知屏藩昨日送書回川，及遣譚洪回川養病，早決計一死。惟李本純看遺書，只說著自己權領兵符，並未有囑示遺計，乃與陳旺等議道：「王將軍並無一計遺下，某何能當此重任？吾已知王將軍之意，彼不忍言捨棄漢中，吾非圖海敵手，故亦不忍言戰耳。」言罷又道：「今只有兩策於此。一則力守漢中，催救兵以為後助。一則惟有先退回川中耳。」陳旺及王國興等聽得，皆面面相覷。陳旺並道：「若能守得漢中，固是上策，但恐救兵未至，漢中已陷矣。以吾軍中，實無拒守之力也。」王國興亦道：「以昔日軍威之盛，且不足以抗之，況今軍勢既弱，人心又如驚弓之鳥，恐十天亦不能支持，又安能待川兵之至乎？故以某愚見，退即後計可籌，守則三軍難保。」李本純聽罷，遂決意兵退川中，令陳旺以本部兵馬保護王屏藩棺柩先行，令王國興為第二路，自己領兵為第三路，仍打著屏藩旗號，盡棄漢中而去。當起行時已近黃昏，仍令軍中放起煙火來，以為疑兵，然後乘夜退去。

　　未幾，圖海大軍亦到，以未知譚洪被傷及王屏藩已死，仍不敢遽進，方與諸將議取漢中。及兩日後見屏藩軍中寂無消息，使人探知周兵已經去遠，遂進兵收復漢中，令暫行休兵，然後商議入川，不在話下。

　　且說吳世蕃自繼位之後，已回雲南，改五華宮為正殿。那五華宮乃永歷帝舊日行宮，三桂在滇時加以修飾，頗為壯麗。吳世蕃人頗聰明，惟向來未經軍事，故一切大事皆付與諸臣。以夏國相為上柱國左丞相，決理宮府機宜。

　　以馬寶、胡國柱為天下大元帥，總理軍事。當馬寶退兵時，本欲盡行退守貴州。胡國柱人本有才，唯逆料國事難挽，頗已灰心，終日惟以詩酒自娛。其妻諫之云：「駙馬為國至戚，先皇大任相屬。今嗣君新位，國事未定，人心驚疑，一息尚存，亦宜奮力。若坐觀成敗，試問破巢之下，安有完卵乎？」

　　胡國柱乃大感悟，即與馬寶計議道：「貴州地形隘阻，雖足以為雲南屏蔽，然我愈退讓，敵兵愈進。若敵兵既進貴州，雲南益形震動矣。查由湘入黔之要道約有兩處，一為辰州之展龍關，一為武岡之楓木嶺，大有一夫守關萬夫莫敵之勢。某願以本部人馬分守兩要道，而將軍駐兵貴州，上應湖南，下應滇守，兼應廣西，以為各路聲援，並由將軍應付糧草。若吾前軍卻得敵兵，將軍卻引軍由黔而北，專取進勢，以邀敵軍之後，並為川湘聲援可也。」馬寶道：「駙馬此策誠妙。果駙馬戮力同心，某亦不必遽退貴州，可以留助將軍，以拒前敵也。」胡國柱道：「此亦不必。以將軍一軍久疲於戰，又在退挫之際，軍心不定故也。若吾本部，久守長沙，蓄銳養精，未嘗畏敵，故猶可用。待吾軍稍挫清兵，則此時將軍軍心亦振矣。」馬寶聽得，難得胡國柱一旦如此奮勇，便從其計，先行引兵入黔，沿途佈置，以固雲南門戶。時胡國柱本部尚有三萬人，並以夏國相部將郭壯謀留在軍中助力。遂以大將吳國貴領兵萬人，會同郭壯謀本部，分守楓木嶺，而自率二萬人馬，獨守展龍關。

　　時清廷以安王岳樂久勞師在外，以長沙既復，乃令回京，即改令貝子賴塔前赴湘省，代統岳樂之兵。將軍穆占，亦由圖海於長沙未下時，派令帶兵赴鄂，以壯蔡毓榮之力。正是：軍事棘手時則互相觀望，及經得手，自然互相爭功。先後如簡王喇布，將軍希爾根，貝子尚善，亦各統重兵屯住於湖南境內，不下十餘萬之眾。時清廷方下詔，令各路齊搗長沙。蔡毓榮以賴塔、尚善、喇布、穆占、希爾根等，皆一時親貴，誠不敢與之急功，而軍機王公，亦欲以大功歸於親貴中人，乃令蔡毓榮回鎮武昌，相機沿荊州以窺川省，而令賴塔等分道進滇。於是將軍穆占及希爾根由貴州而進，以簡王駐紮長沙以為後援，兼籌湖南善後。以尚善貝子收撫湘贛各郡。唯賴塔一軍，恐廣西兵力單弱，乃由湘入桂，即由桂進滇。分撥既定，穆占乃與希爾根計議道：「由湖南入貴州約有兩要道，一為辰州之展龍關，一為武岡之楓木嶺。方今胡國柱獨守展龍關，而以吳國貴及郭壯謀駐守楓木嶺，以阻我入黔之路。吾與將軍各攻一處，待兩處俱下，即長驅以入貴州，不知將軍於兩處之中欲取何地？」希爾根道：「彼此皆為國家出力耳，何必擇地？請將軍進攻展龍關，而吾以軍力窺取楓木嶺。待兩處俱下，則分道同進貴州。若兩處有一處未能得手，即互相援助可也。」於是穆占自取展龍關，希爾根往取楓木嶺。

　　且說胡國柱駐兵於展龍關，那展龍關左右峭壁，其勢撐天，余外皆是小徑小路。關前一條大路，直通貴州，胡國柱領重兵一部，屯駐關中，分一部在關後，以為後援。復分屯紮各小路，以防清兵偷進。時部將白廷華，為前時孫可望部將白文選之子。自孫可望歿後，即投諸吳三桂，至是乃在胡國柱軍中。白廷華以諸降將皆為吳三桂重用，自以向在可望軍中年少能戰，今在國柱部下屈處下僚，頗為怨望。那胡國柱方以白廷華領兵巡哨各路，以備不虞，而廷華須命回至營中，正方置酒自酌，忽然營中軍士失火。及救熄時，已被燒去糧草甚伙。胡國柱大怒，乃重責白廷華，謂其約軍不嚴所致，先奪其官階，留營效力贖罪。白廷華有心腹部校，喚做李英。白廷華自被奪去官階之後，其心益憤，乃謂李英道：「吾輩本非懦夫，不過誤投大周，乃不能施展耳。然吾等亦自失其機會，便在長沙時以本部降清，斷不致寂寞至此也。」

　　正言間，忽護糧哨弁蔣榮入見。白廷華二人乃以目示意，緘口不言。蔣榮見之，知必有異，乃故以言挑之道：「昨日糧草被火，至今不明失火原因，其間恐有奸細。而吾人徒受責罰，心殊不甘。」白廷華道：「彼此不甘，豈獨汝耶。」言罷欷歔歎息。蔣榮道：「吾不欲受此職矣，求公設法遣去。」白廷華道：「汝何以忽萌去志耶？」蔣榮道：「軍事當敗，每多貽誤，吾等能受得幾次罪責耶？人生隨處可以出頭，固不必依戀吳周也。」白廷華道：「汝言誠是。汝有良謀，不妨直說，吾與汝有同心也。」蔣榮至此，乃細細直言道：「吾等設法投清，可乎？」白廷華道：「汝言雖好，但無門逕終是枉言。」

　　蔣榮道：「留心待之，機會固不盡也。」白廷華以為然。三人乃共同歃血為誓，相約投降之計，各守秘密，以待機會。

　　時將軍穆占方悉兵銳攻展龍關，胡國柱時振刷精神，竭力守禦。穆占一連攻了數日，不能得手，只分兵四出巡視山徑，窺探小路，欲偷出展龍關之後。惟胡國柱分隊四布，所有小路皆有小隊守駐，清兵偵探小路的多為所捉。

　　穆占見又用不著，心甚抑鬱。那日盡率精銳再往攻關，令軍士準備火器，且攻且進，並以火器擲擊胡軍。奈胡國柱先已準備水力，火器無功。關口又窄，全不著要害。關上守兵且矢石交下，清兵反潰傷多人。穆占無可如何，又再領兵而退。國柱見拒御得手，料清兵難以攻進關隘，單防有細作勾通敵人，故特派心腹員弁，不時巡察各營，密為防範，一面閉關自守，以拒清兵。那穆占自退兵之後，見疊次攻關不下，心更焦躁。乃募死士千人，定以賞格，如攻進關隘，各有重賞，若不幸死去，即各給予百金以為恩恤，並奏請以特恩追贈。卻令應募之一千人各披甲為前隊，每以布袋裹泥土一包衝至關前，疊土成埠，俾偷關而進。又以南懷仁所制西洋利炮運至前敵，攻擊關門。號令既定，即鼓噪而進。不知胡國柱早作種種防備，見清兵前隊各攜布包，即知其計，立令前軍於清兵前隊未至關前時，即分頭放槍猛擊。若仍有搶到關前者，即以火器擲下。果然清營中死士千人，被周兵居高臨下，千槍齊放，已有一半死於周兵亂槍之中。其餘仍不退縮，紛紛冒險搶至關前，被周兵火器交施，盡發在火坑之內。忽然清營炮聲震動，已將關門攻毀，穆占乘勢率兵猛進。誰想關內周兵亦還炮相擊，從關口向外擊來較易中，故每放一炮，清營中即波開浪裂，死傷極眾。加以關上周兵或放槍，或擲火，盡著清兵要害。清兵無可如何，不特無功，反折傷五六千人。穆占心中甚憤，乃將人馬約退十餘里，再籌良策。

　　忽見前營分統祁保求見，穆占便問：「有何事故？」祁保道：「周營中白廷華向為孫可望部將白文選之子，自投三桂後，屈於胡國柱部下，不得重用，心懷怨望，久欲投清，以未得其便耳。今他因日前營中火事，被國柱重責，已決意來歸。與部下蔣榮、李英相約，稍有機會，即為吾軍內應矣。」

　　穆占道：「昔趙良棟為孫年所誤，致為王屏藩所算，折兵數千人，此舉不可不慎。兩軍相距，防範極嚴，彼焉能走透消息？此最可疑也。」祁保道：「他部下李英，向在安王部下護糧，與吾為舊同事。昔安王在江西為高大節所敗，投諸高大節軍中，今乃改隸胡國柱部下，與吾最厚。現李英與白廷華相約，詐為逃出，昨夜至吾軍中，具以情告，我因信其無他，將軍亦不必多疑。」

　　穆占道：「方今吾軍疊次攻關，皆為胡國柱所挫，正在無法可施，得此機緣，亦是妙策。吾只懼為胡國柱所欺耳。」祁保道：「李英輕身至吾軍中，設其中有詐，又將焉逃？惟在吾軍善用之耳。」穆占聽罷，點頭稱是，便道：「他若有心來歸，固是好事。吾今有一策在此，吾料展龍關要隘，胡國柱守禦極嚴，斷難攻下。不如尋出小路，偷出關後反擊胡國柱，庶乎可矣。」祁保道：「此計大妙。今胡國柱正防我軍從小路偷過，方派白廷華巡視小路也。」穆佔大喜，乃准此行事。祁保回商李英，使回營知會白廷華，設法引本部從小路偷過關後。李英道：「吾已逃出，豈可復回營？除是另遣一人耳。」祁保道：「兩軍相距，又安能派人前往敵營？是此計終無用矣。」李英道：「吾若回去，死不足惜，事必洩矣。不如另遣一人，如吾之偽為逃出者，往晤白廷華可也。」祁保以為然。乃選心腹人一名，由李英指以路徑，直至白廷華營中，乞為收留。白廷華已知來歷，即密與商議。乃具以情告，乞引帶小路。

　　白廷華乃四出分隊，穆占亦派人分查小路，遂得與穆占軍士相通，約以何時進兵，由白廷華引進。

　　是時胡國柱視穆占連日不出，料知他因攻關不得，必偷路而過，方誡飭白廷華認真防範。那日胡國柱正在關內計點糧草，忽報敵軍大至，已偷過此關從後擊來也。胡國柱聽得大驚，已知必有內應，忽傳令拿白廷華。那時白廷華已不知去向。胡國柱無法，只調兵與穆占拒敵。不想關後敵兵大至，穆占又率兵從關外猛攻，胡國柱背腹受敵，惟有棄關奪路而逃。穆占以困獸猶鬥，不欲過逼胡國柱，乃令放開一路，讓胡國柱逃走。時國柱方以守關得力，飛報馬寶，約以準備，復行進兵，不提防竟為白廷華所算，遂領兵奔回貴州而去。

　　且說穆占既奪了展龍關，乃錄白廷華為頭功，優加擢用，奏請以副將隨營效力。因是既得白廷華，遂盡知胡國柱軍中虛實，一面休兵駐守展龍關，然後再進貴州，一面打聽楓木嶺消息。

　　且說周將吳國貴、郭壯謀，以兩路人馬扼守楓木嶺地方。那楓木嶺多崇山峻嶺，居武岡之下游，左出城步，右出黔陽，皆有山嶺為之阻隔。將軍希爾根方統大兵沿寶慶而下，但見山勢嵯峨，並無平坦大道，且形勢掩映，究竟大兵有無埋伏，實難探悉。希爾根因此大為憂悶，謂左右道：「早知地勢如此，吾不帶兵進來矣。」左右道：「敵兵既住於此，若不攻破此路，恐敵人再養銳氣，不難再出以擾長沙，是我南下之兵，仍未免內顧矣。」希爾根道：「若以重兵守長沙，以防敵人再進，然後分兵以取廣西、貴州，彼即守此要道，又焉能為力乎？」左右道：「然兵已到此，又將奈何？」希爾根道：「吾到此不易，固無空回之理。且既與穆將軍約分道取隘，同指貴州，若我不由此進兵，非徒自誤，亦誤穆將軍也。今此地與展龍關地勢阻隔，難互通消息，惟有各圖進取耳。」乃將人馬擇地紮下大營，一面分派軍隊探看地勢，偵察情形，然後進取。去後，先後得探子回報，均道路徑冗雜，每至山林中即不辨方向，只探得敵兵分左右屯紮，東西相峙，且各處要道皆屯兵守把，又於各險地設有埋伏，且不時派小隊於小路，以防偷渡，故從這裡看來，敵人守禦實極為嚴密。希爾根聽得，心上更憂慮矣，似此，不知從何進兵方可。若要彰明進戰，則路徑叢雜，恐遭伏兵所困。故於無可如何之時，分兵三路：以第一路攻取，以第二路防禦伏兵，以第三路為援應，陸續緩進。
　　先是第一路得令先行，約十餘里，即見大兵旌旗遍佈，分左右環扎。先放一輪槍炮，望敵軍旌旗攻擊，敵軍全無動靜。再放第二輪槍炮，始知敵軍據險為營，所有槍炮皆擊不著要害。正疑訝間，忽然敵營槍聲亂髮，彈子如雨點而下，頗有損傷。左右兩面亦有槍聲應響，知是敵人已有伏兵，但不知伏兵在何處，無可拒御。希爾根知此次進兵無益，急傳令收兵。深知此處難以得勝，惟謀得一路以繞楓木嶺之後，庶可有濟。乃即披閱地圖，一一觀看，覺楓木嶺地方，左右四至八道皆是山脈，已為吳國貴、郭壯謀盡佔要害，覺無別路可以進兵。細閱一遍，猛省起武岡下接城步，那城步與廣西靈川實毗連之地。那靈川又密通桂林，發一支人馬從靈川直出城步，以邀擊楓木嶺之後，敵勢必然瓦解。且敵軍只防北路，若廣西一路必非其所留意，此舉必可成功。便令差官急持文書前赴桂林，使從速發兵。正是救兵如救火，那差官馬不停蹄，早到了桂林。
　　時貝子賴塔一軍，亦已行抵桂林府，接得希爾根文報，知道方攻楓木嶺不下，自當應援。特以撫臣駐守桂林，不宜遠出，便問諸將，誰敢領兵偷出城步。諸將以山嶺奇險，不敢領命，惟面面相覷。適桂林知府傅宏烈在座，聽得，奮然道：「某雖不才，願當此任，請假以精兵五千人，當生擒吳國貴、郭壯謀二人，獻諸麾下。」賴塔大喜，立令傅宏烈就桂林領兵五千，再由本部接濟，撥三千精兵相助，另重新招募二千人，以輸運輜重工程，湊足一萬之數。賴塔並道：「公謂得五千可以了事，今更湊成一萬，以壯公威。想軍到之日，即能奏凱，某當在廣西專候捷音也。」傅宏烈道：「當此國家多事，卑職久欲充當偏裨，為國家稍盡分毫之力。前者諸公諸多汗馬功勞，獨卑職在此若安居無事，久深內疚。今蒙大將軍委任，方稱本心。此行若不能成功，縱國家不加處罰，吾亦無面目以見大將軍矣。」賴塔聽得，深壯其言。又道：「公忠勇如此，向未能重用，誠為可惜。今當薄具水酒，以壯公行色也。」
　　便立行治酒，與傅宏烈餞行。甫飲第一杯，傅宏烈即起身辭道：「今尚非飲宴時也。希爾根將軍現在武岡，進退兩難，望救方急，卑職立當起行矣。他日亂方平息，再領大將軍太平宴也。」賴塔聽罷，大為嘉許。傅宏烈即辭出，在桂林領了五千人馬，並領賴塔所撥三千精兵，另有新招二千人亦已募集。
　　傅宏烈共領兵萬人，申明號令，整肅隊伍，誓告三軍，即率軍起程，風馳電掣，直沿靈川望城步進發。正是：前軍見已難摧敵，後路猶能發救兵。
　　要知傅宏烈此去勝負如何，且看下回分解。

第三十五回　康親王會兵平閩浙　趙良棟奉命取成都
 
　　話說桂林知府傅宏烈，承賴塔之命，進兵以掩吳國貴及郭壯謀之後。所部一萬人馬，倒令銜枚疾走，先望城步進發。惟廣西一地，由靈川至湖南地多山麓，行走不易，軍士皆有畏色。傅宏烈奮然道：「不入虎穴，焉得虎子。汝等不讀書，不見鄧艾偷渡陰平乎？今此路雖險，仍不及陰平萬一。如此尚且畏懼，何以交戰？吾料敵人必不知吾從此進兵，汝等可以放心矣。設有不幸，吾即與諸君共死於此。吾為長官，未必汝曹性命較吾尤貴。今唯進者有功，退者立斬，汝等不要違令。」三軍聽得，於是勉力進前，皆穿林撥草，附葛扳籐而進。馬上官軍亦以地勢梗塞難以馳馬，下馬步行，令軍士代為牽馬。還虧山路雖險，周軍並未駐兵防守，故傅宏烈人馬全無阻礙。登山之後，傅宏烈慨然道：「若敵人以千人駐守山隈，吾軍即不能到此矣。幸敵人見不及此，吾軍以通行無礙，此吾軍之福也。此行必一戰成功矣。」三軍聽得，至是膽氣為之一壯。及通過山麓而後，已離城步不遠，傅宏烈對諸軍道：「城步一地，正壓武岡之後。敵兵只防前路，於後路必守兵不多，吾軍速據之以為根本。若被敵人覺之，於城步增益守兵，吾軍進無可進，退無可退，將全死於此矣。」說罷，即傳令進兵。果然城步地方只有千餘周兵防守，不過以備轉運糧草，全不知傅宏烈帶兵忽至，故全無準備。傅宏烈遂督兵一擁而進，驅散守兵，拔了城步。

　　時吳國貴及郭壯謀力謀拒御希爾根，方謂守禦得力，希爾根斷難過嶺，忽見城步守兵七零八落倉皇奔至，吳國貴大驚，細詢原因，方知傅宏烈帶兵由靈川偷過城步，以襲自己後路。乃謂郭壯謀道：「今若此，是吾軍腹背受敵矣。吾等在此，勝則有功，敗者為俘，一息尚存，當效死勿去。今有一策於此，不知將軍肯行否？」郭壯謀便問何計，吳國貴道：「為今之計，只有分兵，以一路阻希爾根，一路阻傅宏烈耳。」郭壯謀道：「公言亦是。但恐傅宏烈已掩吾後，吾軍心已瓦解矣。」吳國貴道：「傅宏烈一軍，由靈川到此，踰山渡嶺，輜重多則三軍難進，必以步兵輕騎火速疾行，則所攜糧草必少。如堅壁以持之，不消兩月，宏烈必不能支持。」郭壯謀深然其計，自願獨當傅宏烈，留吳國貴力拒希爾根，各自分其責任。

　　時傅宏烈已踞守城步，即日即欲進兵掩攻楓木嶺之後。帷軍行疲憊，將弁紛請再行休息一天。宏烈道：「不可。吾軍糧草尚少，轉運維艱，今惟有出其不意，方可收功，否則吾軍反為所棄矣。」正爭論間，忽探子報到，敵人知吾得了城步，現已分兵由郭壯謀領兵來攻城步矣。傅宏烈聽得，大驚，只令人固守城池，另分兵城外以為援應。並下令道：「吾軍至此方疲，未能遽戰。今惟有力守，徐圖良策耳。」便將一萬人馬分一半抵禦郭壯謀，而留一半輪流守禦。及郭壯謀帶兵到時，併力往爭城步，傅宏烈惟設法拒之。宏烈並下令道：「吾軍到此，進則生，退則全死，不可不奮力。」故軍士皆振奮。那郭壯謀的軍士，又以傅宏烈既襲其後，已不免驚慌，故一奮一怯，相去懸遠，郭壯謀人馬雖眾，亦無可如何。傅宏烈見郭壯謀以二萬之眾，不能爭取城步，心中稍安，便分兵四處巡視，以斷周兵運道。凡周兵糧草，時多由貴州輸運，被傅宏烈劫了多次，故宏烈軍中反糧草充足，周軍反已告匱，軍心益為惶亂。

　　早有報知吳國貴，吳國貴歎道：「吾早言傅宏烈間關到此運道艱難，破之實易。若郭壯謀能依吾言，先絕敵軍退道，而自保糧草，即不必與爭城步，而傅宏烈即全軍死於此矣。今我軍為主，既不能斷客軍糧道，反為客軍所劫，何以能戰乎？」說罷不勝歎息。時吳國貴雖能力拒希爾根，怎奈軍中缺糧，所有運道俱為傅宏烈所斷，軍心大為驚懼。自古道：無糧不聚兵。故吳國貴軍士，此時已有私逃的。吳國貴知軍心已散，雖勉強死守，亦屬無益，更恐軍中有通敵投降者，那時反為敵人所據，乃傳令放開險隘，出其不意，直攻希爾根。只望僥倖一勝，則軍糧充足。不意正欲戰時，郭壯謀一軍以無糧故，已自嘩潰，紛紛亂竄。傅宏烈更乘此機會率兵直出城步，追擊郭壯謀潰散之兵。周兵一來慌亂，二來困乏，那裡還有心拒敵？故郭軍大敗，死者不計其數。吳國貴見此情景，知本軍不特不能進戰，即關隘亦不能再守，惟有統率本部兼救郭壯謀殘兵，潰圍而出。不想希爾根一路知吳國貴既退，料廣西一路必然得手，故亦率兵奮進，與傅宏烈不約而同，分兩路夾攻。又因山路崎嶇，吳國貴此時反不易潰走。希爾根及傅宏烈兩路人馬，漫山遍野而來，已把周兵圍困。郭壯謀先死於亂軍之中，故郭軍紛紛投降。此時吳國貴雖有謀有勇，已無法可施。自郭軍投降之後，連吳國貴的人馬也無心禦敵，希爾根及傅宏烈又已逼近。吳國貴見軍心如此，料難走脫，即多殺軍士亦屬無用，乃向左右歎道：「吾初守楓木嶺時，以為如此險要，守之誠易，斷不有負責任。故受任以來，殫精竭慮。獨不顧及廣西一路，是吾失策。然使郭壯謀能依吾言，傅宏烈片甲不回矣。今以如此險要，擁數萬之眾，而不能固守，即能衝出重圍，復有何面目見人乎？」言罷，即拔劍自刎而死。左右救之不及，敢是死了。

　　自吳國貴死後，三軍無主，乃一齊倒戈投降。希爾根乃與傅宏烈撫定降兵，一面向北京報捷。賴塔貝子乃奏表傅宏烈之功，立升廣西巡撫。希爾根乃與傅宏烈計議，仍令宏烈一軍，由桂入滇，而希爾根即知會穆占，分道同進貴州。不在話下。

　　且說靖南耿精忠自附從吳三桂之後，雖以三桂自立稱尊，心殊不滿。惟自念既已舉兵，必不能求朝廷免罪，計不如陽則與三桂相應，陰則自圖大事。若自己可以如願自不必說，即三桂成事，亦可以受三桂之封號，一舉兩得，終勝於坐而待死。乃大簡師徒，直指浙右。以左軍都督曾養性，中軍都督馮九玉，前軍都督吳長春，後軍都督馬成龍，及陸路都督馬仕宏，水師都督朱飛熊，與總兵俞鼎臣，各領本部分出攻浙。耿精忠統兵在閩，撫定各郡，然後繼進。先是攻浙各路人馬，次第進發，各路各不下數千人，聲勢浩大，全浙為之震動。耿兵所過，無不披靡。是時江浙平靜日久，武備廢弛，故耿兵到時，勢如破竹。如台州、溫州等處，俱已淪陷。只有守備何敬忠，與曾養性會戰於斑竹嶺。然一經交綏，即全軍潰退，何守備亦即陣亡，自是更無一將敢出迎敵。於是上虞、諸暨亦不能守，皆為耿兵所踞。全浙地方，皆如朝不保夕。地方大吏，凡文書奏折，雪片似的飛請援兵。由是北京政府乃派康親王為大將軍，及固山貝子與寧海將軍，一同帶兵赴浙，以拒耿王之兵。當大兵到杭州時，康王與諸將即會議進兵之計。固山貝子道：「耿藩叛後，初已出兵為三桂聲援。及三桂僭號稱尊，耿藩已有悔志，故觀望不前耳。今耿藩兵勢既銳，吾若迫與之戰，未必即勝。不如宣以朝廷德意，令其依舊歸順，兵不血刃，即可肅清，較為得計。」康親王道：「非也。當耿藩初叛時， 圖海亦陳此策。今幾經時日，耿藩乃以各路兵力威逼全浙。若再復忍之，彼氣必驕，安肯歸附？恐全浙將盡為所有矣。」將軍寧海道：「王爺之言是也。敵患已深， 宣擾之策非今所可用。以愚觀之，敵誠易與耳。」康王乃獨向寧海問計。寧海道：「今耿藩分數路赴浙，其精銳必盡在浙中，若能破其浙江兵力，即迎刃而解矣。若再懼不敵，可特遣一路，從間道先擾閩中，而以大軍角其前。彼懼腹背受敵，不退何候？吾因而乘之，是閩浙一舉可定也。」康親王深以為然。

　　固山貝子乃奮然道：「吾非懼耿藩者，不過可免生民塗炭即免之耳。今寧海將軍既有此計，某願以本部人馬先定浙江，而以寧海將軍攻閩，請康王爺以大兵為後應可也。」康王亦從之。乃先令寧海帶兵繞道赴閩，一面令固山貝子出戰。分撥既定，固山貝子領兵先行。探得耿藩軍中以曾養性一路最為驍健，又聽得曾養性方駐兵黃巖，總兵劉建中已兵敗投降耿軍去了，固山貝子乃謂諸將道：「若破得曾養性， 則耿藩各路皆潰矣。」於是移兵望黃巖而來。

　　時耿藩部下諸將，自入浙後，以為所向無敵，全不以為意。及固山貝子大兵馳抵黃巖，乘夜進擊，曾養性不虞敵軍猝至，措手不及，因此大敗。固山貝子既獲勝捷，復謂諸將道：「今耿藩部將俞鼎臣，方招集流亡，將行上竄剡溪。若能破之，則彼兩路俱敗，余軍皆膽落矣。」時耿藩各軍，方分道並陷浦江、上虞、諸暨、余姚等地，固山貝子更知照康親王，使派兵堵截，自卻率兵直抵剡溪。那時耿藩部將俞鼎臣，方紮營於山野之間。固山以崇山峻嶺，地勢掩映，屢戰無效，乃偽為收軍，置酒大會。俞鼎臣探悉，以為固山貝子不能得志，行將退兵，全不做準備。那固山貝子置酒飲至三更時分，乃令參將滿進貴及道員許宏勳各領二千精騎，乘夜襲擊俞鼎臣，自領大軍，隨後進發。果然滿進貴及許宏勳到時，俞軍皆在夢中，即殺入俞軍營裡。俞軍那裡能夠抵敵？只互相逃竄。固山貝子大兵亦隨後到，縱橫衝突，如入無人之境。俞鼎臣顧不得軍士，只單人匹馬，落荒而逃。固山貝子大獲全勝，既復了剡溪，復移兵來助康王。恰可康王接到固山文報，已派副將牟大寅及知府姚啟聖等，已分道收復上虞、諸暨，乃合兵做一處， 商議再進。

　　惟耿軍自曾養性敗後，各路已望風震懼，忽然寧海將軍繞道入閩之說傳遍浙中，於是耿將如吳長春、馬成龍、馬仕宏等，以康王及固山兩路大兵在前，而寧海復出其後，不免驚惶。便商議各路齊進，以退康王及固山之兵。

　　曾養性更佈告各軍，謂：「耿王在閩，雖寧海將軍繞出吾後，皆不足介意。今惟有先陷浙江， 長驅北上耳。」諸將皆以為然。於是耿藩部下各都督又分道並進。曾養性等連敗固山貝子及許宏勳於黃巖，因此黃巖、天台、仙居三處，又盡為耿兵所據。復分道陷寧波，以斷康王運道。

　　時康王三路人馬，不下十萬，自糧道梗阻，餉項不敷，益為耿軍所困。

　　固山乃遣提督塞白理據桑嶺，提督周雲龍據白塔，共分兩路，竭力抗爭，以通寧波、天台之路。耿將曾養性亦遣通將米光佐、米光祖及總兵林沖造水師於小梁山江中，攻陷沿海郡縣。由是浙江全境戒嚴，康王與固山大為憂慮。

　　固山道：「彼斷我糧道，我軍惶迫，今惟有速戰耳。」及計議，以康王一軍赴金華，而固山貝子獨進天台。先令副都統伯穆分三路而進，在白水洋一戰，曾養性大敗，折兵三千餘人，遂復天台、仙居。而康王一路，亦令副都統馬哈達出道山，提督鮑虎出嚴州，直攻曾養性部將徐思潮、馮公武等，俱獲勝捷，遂復嚴州。時東陽巨族吳志森，素負人望，曾以鄉勇恢復縣城，康王聞其名，置之幕下，令其撫諭各地，興辦民團，以助卻耿軍。而以副都統馬哈達統兵陳世凱與民兵並進，亦先後收復溫、處二州。固山貝子以耿藩分數路而進，亦知自己人馬宜分不宜合，乃令諸將各為一路，分頭進攻。然自曾養性敗後，耿兵各路亦望風而潰。固山貝子以北兵不習水戰，仍取陸路，乃偷出黃巖之後，由土木嶺踰茅坪嶺而進，前後夾擊，大敗耿藩部都督吳長春。

　　曾養性乃拔營守溫州，固山貝子仍復進攻。耿部副將米正三等先降，台州之圍遂解。固山復乘勢再進至沙頭嶺，先後斬耿部都督吳長春、總兵劉秉仁，降馬九玉、張廣文等，於是耿兵盡行氣沮，各路皆意存觀望。獨曾養性矢志不移，並下令道：「吾等受耿王之命，倡行大事。以十數路大兵入浙，方勢如破竹，只以各路觀望不前，遂為固山貝子所乘耳。吾等不可負耿王，惟有始終其事。若各路同心，則寡眾之數非弱於敵人也。」既下令後，復約會各路同進。

　　時固山貝子將抵溫州，向諸降將馬九玉等問耿軍情勢。馬九玉道：「耿藩諸將雖多猛勇。然類皆因人成事，獨曾養性一人最為堅毅，且猛勇過人。若能破得曾養性，則各路不降亦退矣。」固山深以為然，遂設法謀取曾養性。

　　時寧海將軍既抵閩中，而簡王又飛令江西之兵入閩相助，故耿王已被困於建陽。曾養性聽得方撥兵往救，而以半軍握守溫州。固山連攻匝月，終不能下。

　　未幾，曾養性往救建陽之兵已為寧海所襲，耿王在建陽仍不能脫。耿王之妻格格，乃率領其子歸款，耿王遂降。及曾養性聽得耿王已經降順，方解溫州之圍，降於固山。自此閩浙遂平。

　　自閩浙平復之後，而各路大兵又聚於湖南、廣西，分道以逼雲南。吳周大局，已日愈緊逼。獨四川一地，尚完全自固。惟自圖海大破王屏藩，既奪漢中之後，成都人心亦知圖海一路必下西川，人心無不惶懼。北京軍機諸人，以圖海勞師在外經歷數年，精神勞頓，宜令其休養，乃以順承郡王在河南頓兵無功，即將順承郡王撤回，令圖海暫回沛梁棲息。並著圖海擇人統兵取川。

　　圖海乃大會諸將，使陳議取川方略。時王進寶、張勇、孫思克、貝子鄂洞等，皆有指陳，大都欲以乘勝之威，合路猛進，成都即唾手可定也。獨趙良棟以為不然，並道：「四川古稱天府之國，山川險阻，物力富饒，吳氏據之，誠足以自守。今王屏藩雖敗，而羅森、鄭蛟麟等俱在成都，此外諸將亦多三桂舊部，久經戰陣，不能謂為無將。四川煙戶千萬，又民性強悍，加以三桂舊部所駐紮，亦不可謂其無兵。自吳氏起兵以來，各處糧道俱取給雲南，朘削多則民怨集。唯三桂未嘗以朘削苦川民，是彼在四川未及人心離散也。彼既有能將，又有能兵，據地勢，得人和，以抗吾師，此彼之利也。吾以兵力征川，少帶兵則不足於用，多帶兵則餉用浩繁。四川地勢險阻，轉運實非易事，主客之勢，彼猶易設法以斷吾糧道。況屏藩久居秦隴，向得人心，若我既得川，而不幸秦隴間復有為變者，將何以御之？此皆吾之害也。以此利害相較，誰謂成都易取乎？若蒙大將軍信任，假末將以本部人馬，並附以吉林馬隊萬人，並撥一二能事者以為援應，末將願收復四川，雙手奉獻。」圖海道：「將軍洞明大勢，必有把握。但往取四川，究竟需何時日方能了事耶？」趙良棟道：「多則兩年，少則一載。若善後撫綏，尚不在此期限之內也。若雲數月可以了事，此大言欺人耳。以吳氏佔據四川已久，人心未去，必須沿途宣佈恩澤，然後施以兵力，方可收功。否則，我方進戰，川民將起而助吳氏，深入敵境，勝算實非易言也。」圖海聽罷，深以為然。乃奏請以趙良棟為征西大將軍，著以本部人馬，另圖海軍中撥精兵二萬人，共足三萬人數，並附以吉林馬隊萬人，前往收復四川。又令孫思克以本部人馬屯紮漢中，為趙良棟聲援，並應付糧草。又奏保張勇、王進寶為殄逆將軍，各統本部萬人，一同入川，協理軍務。一切大小軍官，俱受趙良棟節制。並謂趙良棟道：「有如此兵力，已足助將軍行色。吾今退屯汴梁，亦足為將軍遙助。糧草運送，將軍不必多慮。望將軍早日成功，某將在汴梁聽候捷音矣。」趙良棟道：「某受大將軍知遇，即肝腦塗地，方稱本心。某此行當黽勉從事，斷不辱命以負大將軍也。」遂部署一切軍事，準備入川而去。正是：已聞南越方平靜，又向西川要奏功。
　　未知後事如何，且看下回分解。

第三十六回　趙良棟大戰陽平關　楊嘉來敗走夔州府
 
　　話說趙良棟由圖海奏保為大將軍，奉命往取四川，而張勇、王進寶大將，亦合兵同進。後來圖海以張勇、王進寶資格本高於趙良棟，且趙良棟為天津總兵時，張王二人已任提督，今以趙良棟指陳取川方略實有把握，乃驟以為大將軍，權位在張勇、王進寶之上，將來恐致生意見，且在陝戰績，張王二人尤偉，如何倒在良棟之後？乃復奏保以趙良棟為定遠侯，張勇為靖逆侯，王進寶為平遠侯，名爵相等，張、王二人不必受趙良棟節制，惟戰守須與良棟商酌。若張、王以下，概歸趙良棟調遣，且予良棟以便宜行事。

　　當下趙、張、王三人得諭，即由漢中商議進兵。趙良棟道：「吾等當分路並進，若同在一起進兵，敵人將能合而御我矣。」張、王二人皆以為然。

　　乃定議，以張勇一軍沿褒城取道寧羌而下，王進寶一軍直踰山抄取巴西，趙良棟乃以本部人馬由略陽下游以取陽平關，分三路共趨成都。趙良棟復飛報圖海：「以四川幅員廣大，吾軍深入，在在可虞。且西川又為三桂根據地，佈置已久，誠不易佔勝，故仍恐兵力不足，特請再派人馬擾攻川東，以張聲援。」圖海亦以為然。並謂左右道：「趙良棟臨事謹慎，此行必取西川矣。吾不可不有以助之。」乃特調湖廣提督徐治都，領兵萬人，沿宜昌而西，直取夔慶，以免良棟等東顧之憂。計此時圖海所遣共四路大兵，不下六七萬人，齊向四川進發。

　　且說成都自三桂死後，所有事權俱以譚洪、羅森、鄭蛟麟三人相主持。

　　時譚洪已經傷癒，聽得王屏藩及吳之茂已歿，漢中已失，知圖海大兵不久入川，乃與羅森等計議。那羅森向為四川正撫，自三桂入川，舉城投降，至是乃為上柱國大學士。從前三桂出兵，及王屏藩一路所有糧草皆其一手應付，為人本有些機變。當日聞譚洪之議，乃答道：「由秦入蜀，道路險阻，本不難於拒守，但恐敵人以湖北一路合而攻川，吾將難於應付矣。加以挫敗而後，人心惶惶，恐邊隅方籌戰守，國內即相率為變，此不可不防也。」鄭蛟麟道：「為今之計，當分為出征、留守兩事，另以能將阻夔慶要道，以防湖北之師，方為萬全。」譚洪深然其計。一面定議以羅森留鎮成都，一面檢閱師徒，以備防戰。

　　忽邊吏飛報，圖海已遣三路大兵由秦入蜀，趙良棟出陽平關，張勇出寧羌，王進寶出巴西。三路人馬不知多少，聲勢浩大，因此飛請援兵。不多時，各路催兵文書已雪片飛報。」譚洪道：「事急矣！吾等當速行出發。」乃請諸羅森，願與鄭蛟麟分當趙良棟、張勇。以巴西一地山脈阻扼，若以兵守之，王進寶必不易得志，羅森以為然。乃令譚洪領軍二萬，馳赴陽平關，而以鄭蛟麟領軍萬人，扼守寧羌要道，這兩路先行出發，又喚總兵陳旺領軍五千人，往守巴西。羅森並囑陳旺道：「巴西地形巖阻，汝幸勿輕戰。若固守此地，王進寶求戰不得，不久自退矣。」囑咐後，三路次第進兵。又以夔州阻湖北之沖，時總兵楊嘉來自湖南失陷後，方回駐四川，羅森乃令本部人馬往守夔州。分撥既定，羅森復籌備糧草，以應軍前。一面出示鎮定人心，復行招募人馬，日日訓練，以備緩急。不在話下。

　　且說趙良棟與張勇、王進寶，分三路同進，聲勢既盛，皆望風披靡。周將譚洪等出兵時，沿途復接得邊吏警報，譚洪知事已急，乃不分晝夜馳至陽平關，急令三軍結營，外排鹿角，以備固守，又將人馬分佈要地，依山傍水，互為聯絡；並派小隊於山僻小路，以防敵軍偷渡；又防水陸運道為趙良棟所斷，乃令軍士先行掘井；又分軍二千人在關後，擇地屯田以示久守之意；只留少數人馬屯紮關上，余外俱分守要隘。部將胡念恩進道：「吾等奉命來守此關，是以守為戰。今將軍盡分佈大兵於關外，末將實在不明。若將軍志在求戰，則屯田掘井反嫌多事矣。將軍此策，究竟是何用意？」譚洪道：「守險不守城，為兵家要道，守關亦然。我若以大兵全聚關內，敵軍將謂我必不能攻，可以放心攻我。彼假以時日，即最堅之城，亦無有不下。君不見展龍關與楓木嶺乎？胡國柱、胡國貴非無將材，然終不能久守，蓋我只圖抵禦，敗敵人將百出其法以困我矣。今吾以守為主，而示以可戰之狀，正為此耳。」

　　胡念恩聽罷，大為拜服。譚洪分撥既定，再將自己到關籌設防守情形報知鄭蛟麟及陳旺，而鄭、陳二將亦如己之設法籌備，誓志死守也。

　　去後，趙良棟一軍已沿略陽而下，令三軍火速疾行，並下令道：「當急趨陽平關據之。若敵兵先來固守，則此關險固，破之不易矣。」於是三軍得令，趕速前往。約離陽平關尚有五十里，即有探子回報道：「陽平關已有重兵把守，守將乃大將譚洪也。」趙良棟聽得，心中納悶，謂左右道：「譚洪向在王屏藩前軍，號為驍勇，今到此何神速耶？吾此次失著在出軍遲滯。以定議進兵之後，始知報圖海公，使分兵由湖北以趨夔慶。而吾軍起行後，可以攻州破縣，動需時日，方才到此。今以陽平關之險固，又益以勇將譚洪領重兵把守，即欲破之，亦大費力矣。」乃傳令安營，喚集諸將商議攻關之計，並謂諸將道：「譚洪守險不守關，深得兵家要著。且其營壘分佈，盤旋環繞，似無懈可擊。吾今先以兵力攻譚洪中營，看其如何應付，然後定計更進。」

　　乃分軍為五隊，以一隊固守大營，以兩隊與譚洪交戰，另以兩隊為左右翼，以防襲擊。因譚洪分兵駐險，不下十數路，恐於兩軍到戰時受其橫擊也。分撥既定，立行出兵。

　　時譚洪亦知趙良棟將要攻戰，只傳令各營緊守，待趙良棟退時，然後分道擊之。原來譚洪已傳令各營，俱外築兵壘，以圖固守。那日趙良棟率兵大至，周兵只是不出。幾番衝進，以槍擊之，彈子俱落在壘外，全不著周兵要害。周兵在營裡大笑。趙良棟軍士大怒，奮勇前進。惟甫經薄進周兵營前，譚洪即傳令發槍，故趙良棟軍士反受夷傷。良棟傳令收軍，心中暗忖道：「譚洪以大半軍士在關外擇險屯紮，我軍卻近不得關前，終不能攻關。今破譚洪軍尚且見難，恐欲攻破關隘更為不易。」便欲學穆占攻展龍關之法，令軍士偵察小路。但各處小路俱有周兵，或三四百人，或二三百人不等，分地布扎，不特不能探得，且探路軍士每為周兵所害。如是數日，部將米光元道：「彼扎小路之兵，多不過三四百人。不如以兵力乘之，斬此數百人，以通過小路可也。」趙良棟道：「彼小路駐小隊，非所以禦敵，只藉此以通報消息耳。我若攻之，彼將援兵四至矣。且彼駐險守要，實可以寡敵眾。我兵若少，必然無濟；若多帶兵以攻一小路，敵軍無有不知，恐欲殲數百人亦非易事。」

　　部將總兵何進忠道：「不如以一軍陽攻小路而進，若譚洪不往救，即可以小路繞出關後，否則，提兵前往赴援，而我以大軍直躡關前攻之。若譚洪回軍，我只因其奔走往還，乘其憊以求一戰；若譚洪不回軍，我即奮力以通過陽平關隘可也。」趙良棟道：「此計大巧。」乃分兵四大隊：以第一隊約五千人留守大營，以防襲擊；以第二隊約五千人往爭小路而進；以第三隊約萬人默待譚洪調兵時前往攻關；以第四隊約萬人待譚洪赴援小路，若聞本軍攻關，必調兵折回，因求與譚軍一戰。分撥既定，趙良棟復謂諸將道：「此次分兵，只視譚洪調兵往救否以為勝負。若天助我軍，譚洪若中吾計，則有三個希望：第一望譚洪若不往救，則乘勢可通過小路；第二望前關可破；否則候譚洪赴援後回軍往返，此時與戰，亦可一勝。既勝譚洪，不患不能破關也。務望諸君，奮勇從事。否則，曠日持久，縱不致敗，亦將為譚洪所困矣。」諸將得令，皆奮勇請行。

　　原來譚洪所駐小路各小隊，果如趙良棟所料，只以通報消息。那一日正在營中商議防守之策，忽探子報到，西山小路已有敵軍大隊來攻，不下五千人。現在本軍小隊，只據險猛御，速宜救援，遲則恐不能久守矣。譚洪聽了，乃道：「救則應救，但其中須有個參酌。趙良棟部下約三萬人有餘，今只以數千人往攻小路，又不預備後援，俾待通過小路之後以圖大進，是其志不在攻取小路也，不過欲誘吾以大兵赴援，彼好於中取事耳。吾不要中他的計。今陽為往救小路，而先伏大兵以候之。」乃遣部將胡念恩領三千人打自己旗號，往援西山小路，卻以部將譚延年領兵五千人，在中途接應，並保胡念恩一軍，以防掩襲。時韓大任自九江敗後奔回長沙，由胡國柱在長沙時遣他回川，至是亦在譚洪軍中。譚洪乃令韓大任領五千人為游擊之師，另以部將張明領三千人陽為守營，以誘良棟，譚洪卻引萬人擇地理伏，余外盡數守關。

　　分撥已定，趙良棟已得報告，謂譚洪已引兵赴西山小路大營，守兵只有三四千人。良棟道：「譚洪大軍三萬餘人，縱使帶兵往救，何至僅留數千人守營？其中恐有詐也。」米光元道：「譚洪一勇之夫，有何計較？彼正防我偷過小路，驟聞警報，安得不住？大將軍何疑慮之多也？」趙良棟聽罷，從之。一面令米光元領兵攻譚洪大營，令何進忠領兵等候譚洪回軍，在中途截擊，自與諸將為米光元後繼，合攻譚洪大營，並乘勢攻關。下令既畢，鼓噪齊進。

　　米光元領兵一擁而進，譚軍部將張明即棄營而遁。米光元奪得譚洪大營，復乘勢追趕。趙良棟道：「彼未嘗交戰，即已退兵，其中必詐。」時副將張占標在旁，爭道：「彼不料我以大軍攻之，直提兵赴西山小路，故留兵已少。

　　敵將張明，以眾寡不敵，其退宜矣。今日不追，實失機會也。」趙良棟仍半疑半信，但三軍皆踴躍猛進，不可收拾。

　　約追十餘里，已聞鼓聲大震，四路伏兵齊起，敵軍中先現出譚洪旗號，趙良棟大驚道：「今番竟中敵人之計矣。」急傳令退兵。忽然譚軍卷地殺來，韓大任一軍亦由東路捲至，萬槍齊發，趙軍大敗。幸趙良棟平日馭軍有法，只令軍士一面拒戰，一面退後。趙良棟卻親自率大軍以進為退，反攻譚洪一軍。那時譚洪正要與趙良棟接戰，故只令韓大任一軍追殺，趙軍乃得陸續退去。那趙良棟正與譚洪相持間，忽報何進忠一軍已被敵將譚延年截擊，往襲西山小路一軍又被敵軍胡念恩所乘，兩軍俱敗矣。趙良棟覺各路同時敗潰，心膽俱裂，惟下令退軍。譚洪乃與韓大任分道追趕。還虧趙良棟能軍，先令諸軍望後而退，卻以本部殿後，且戰且走。那譚洪追殺二十餘里方始收軍。

　　譚洪大獲全勝，奪得趙良棟營壘二十餘座。卻傳令三軍，只毀去趙軍營壘，並不屯紮趙營，仍率軍而回，依舊拒守險要。韓大任問道：「乘此大勝，正宜據敵人營壘，乘勢進兵。將軍反要退守，何也？」譚洪道：「良棟部下約三四萬人，此敗未為大損，幸勿輕視。且吾國非進取之時，吾以兵保關守險，彼不能越雷池一步，曠日持久，敵軍不戰自憊矣。」韓大任於是無言。時趙良棟敗後，計點人馬，折兵七千餘人，失去糧械無算。乃一面報知圖海，以求自貶，一面屯紮大營，待養復元氣然後再進。那譚洪亦志在固守卻敵，故陽平關一路，兩邊權且罷兵。

　　且說張勇帶兵出寧羌一路，亦被周將鄭蛟麟據守險要，幾番攻擊，不能得手。欲捨去寧羌望南而下，亦為鄭蛟麟所卻，無可如何。故那時張勇一軍，亦未得志。單是周將陳旺，奉命鎮守巴西。那陳旺本為王屏藩部將，入經戰陣，最為驍勇，且巴西一地，較陽平關及寧羌尤為奇險，大有一將守關萬夫莫敵之勢。羅森以陳旺是個能戰人員，蓋以巴西地勢險阻，故令陳旺以本部人馬守之。果然王進寶屢攻不能通過巴西一路，自料徒恃兵力必不能濟事，乃欲用計反間陳旺。原來吳三桂未起事之時，陳旺在固原官居參將，時張勇為提督，王進寶為總兵，他三人最為莫逆。王進寶乃心生一計，使人持書至陳旺處，勸陳旺歸降。那陳旺初猶未允，對帶書人道：「某與王將軍在昔日為私交，在今日為敵國，不宜以私函相往還。請致語王公，彼努力進攻，吾努力守禦可也。」及帶書人回復王進寶，以陳旺言詞侃侃，料難如願。正自納悶，繼思徒以口舌勸降，無怪不就，非喻以情勢縻以官爵，必不可。乃再使人送書至陳旺處，力言：「吳周大勢已危，以昔日之盛，猶不能成事，何況今日？若不投降，徒為虎虜耳。且以王屏藩之威，猶一敗塗地，又何況於汝？今汝國勢既蹙，旦夕將亡。某以交情，不忍坐視，如蒙來歸，當奏保以提督、總兵之職。」等語。至是陳旺心中稍動，因說到「大局已危」的話，陳旺想起：昔日吳三桂之盛尚且致敗，況今日三桂已死，兵威不振，疆宇日蹙，糧械不繼，壯士凋零，如何能夠成事？終恐不免為囚俘。因此把死生得失之念動於心中，把從前一團忠勇拋去九霄雲外。立即回復王進寶，情願投降，並求王進寶保個提鎮地位。那王進寶自無不允。陳旺即將前敵人馬調回後路，要讓王進寶佔據巴西。不想陳旺部下多是王屏藩舊部，多有思念王屏藩誓死報國的，見陳旺調回前軍，已不勝駭異，正不知是何原因。忽然王進寶已率軍大至，陳旺並不發兵拒敵，那陳旺部下的人就知道陳旺與王進寶函問往還，已變了心了，無不憤怒。便有一人倡言要殺陳旺，即有數十人隨著，攘臂一呼，一齊擁入帳中。陳旺措手不及，被部下數十人大呼要殺賣國賊，竟將陳旺琢為肉泥。惟那時雖洩一時之憤，但王進寶已四面攻至，周兵如何拒敵？乃四散逃走。王進寶佔了巴西，即沿途招納。又因趙良棟、張勇兩軍尚未得手，乃率軍先抄出寧羌之後，以應趙、張二軍，不在話下。

　　且說楊嘉來由羅森派令拒守夔州，那夔州與成都相去甚運，正當湖北入川之沖，地勢頗為險要。楊嘉來到夔州後，即準備一切戰守之策，又分兵防守要道，以防敵軍，佈置亦頗完密。惟楊嘉來向在襄陽為總兵，自投降三桂之後，所部多是舊勇，大半為鄂、汴二省之人。當徐治都至時，即遍佈檄文，志在解散楊嘉來軍心。不料楊嘉來部兵平日過於嚴酷，故軍士已多有怨言，至是見了徐治都檄文，又因吳周國勢日蹙，已不免變心。及徐治都人馬既到，楊嘉來本欲固守，惟部將張祺道：「吾軍尚有萬人，勢不為弱。若守而不戰，是敵人已先立於不敗之地矣。夔州一城，又非奇險，守若不濟，悔之已遲。不如拚與一戰，戰如不勝，守猶未晚也。」楊嘉來以為然，乃將本部人馬先撥二千守城，其餘盡行出城，離城二十里屯紮，以待敵兵。
　　時徐治都所部約一萬五千人，知得楊嘉來志在求戰，乃分軍繞道先襲夔州，而以一萬人直攻楊嘉來。徐治都先鼓勵三軍而進，楊嘉來亦率軍相迎。
　　約戰一時之久，徐治都且戰且進，楊嘉來軍士殊不奮力。嘉來大憤，乃身先士卒而進。忽然後軍無故自亂。先自殺了部將張祺，並焚燒糧草，然後反戈相向，只有所部中營二千人尚能奮戰。惟前敵已至本部，後軍又亂，楊嘉來知軍心已變，料不濟事，遂率中營二千餘人潰圍而走。徐治都乘勢奮擊，楊嘉來大敗，軍士大半投降。楊嘉來領敗殘人馬，欲奔回夔州城固守。不料徐治都自從分兵繞出後路攻城，所有城內軍士已開門迎降，接徐軍進城矣。楊嘉來沒奈何，只得棄了城池，望西而逃。正是：只為諸軍無鬥志，頓教大將失名城。
　　要知後事如何，且聽下回分解。
 
第三十七回　困羅森五將取成都　逼永興孤城抗大敵
 
　　話說楊嘉來被徐治都所敗，欲奔回夔州府城，則城池已先為徐治都所襲，只得棄了夔州，望西而逃。滿意欲奔至雲陽，據城固守，然後飛報成都，添兵前來相助。惟左右皆以為不然，並道：「夔州為四川第一重門戶，敵人只以徐治都一軍來爭，我以萬餘之眾且不能抗拒。今只留殘兵數千，既不及前日人馬之眾，而雲陽一地又不如夔州，更無險要可守，隨軍輜重亦經淨盡，是欲守雲陽實無把握。且此處離成都極遠，欲待救兵亦已鞭長莫及矣。」楊嘉來道：「川兵精銳盡以防守陝西來路，我以孤軍扼守夔州，並無後繼。我軍若退，徐治都悉力以躡吾之後，恐成都以東非復為國家所有矣。縱救兵不能久待，亦當飛報成都，使發兵準備也。」乃一面寫書，派員加緊馳報成都，告以軍情敗形，使發後繼，然後商議在雲陽行止。忽報徐治都已率兵大至，楊嘉來計點部下兵士，只存數千人，料不能守，乃傳令並棄雲陽，先走重慶，再就地募勇，以圖拒敵。乃令軍士棄了雲陽，不分晝夜，趕至重慶。立即出榜招軍，盡發重慶庫項以鼓勵軍士。不想當時大勢日蹙，人心已去，約數日只招得三千餘人。以新招之勇，又未經訓練，且重慶庫帑有限，成都餉項固要接應譚洪、鄭蛟麟等軍，以羅森一人支應各路糧草，力已竭蹶，故援應楊嘉來餉項亦不能接續。以時當危迫，又項用不敷，軍心更易離散。而徐治都又沿途遍佈檄文，單稱吳周國勢將亡，勸軍民人等速行投順，故人心更為搖動。且日日惟傳徐治都大兵將到，於是遠近風聲鶴唳。

　　那徐治都人馬只萬餘人，至是又號稱四五萬，沿途望重慶進發，所過州縣，皆望風迎降。楊嘉來心中大為焦慮，惟竭力鼓勵軍士，誓死固守重慶。

　　乃偏遇此時軍餉不繼，軍士已積欠軍餉一月有餘，故楊嘉來一經出示鼓勵軍心，那軍士乃竊竊私議，皆道：「月餉不支，惟只令我們死戰，如何使得？」

　　因皆懷有怨心。楊嘉來知軍心難靠，復婉言示勸，謂「成都運餉將到，汝們可以安心」等語。奈軍士那裡肯信？楊嘉來無法，不得已乃盡發自己私財，並加之典質物件，又向部將百般挪借，得萬餘金，每兵先發銀兩余，以穩住軍心。是時新招之勇也感激楊嘉來一片苦心，若舊部中人，則以楊嘉來平日軍法過嚴，憤心依然未去，且此次發餉兩余，仍不足一月之數，故仍多怨望。

　　因此新軍與舊部又有意見。

　　那一日遠近震動，都道徐治都大軍將到，楊嘉來舊部先逃去數十名。楊嘉來部將張允言大怒，立殺了兩人，志在殺一儆百。乃軍士乘勢嘩噪，反倒戈相向，先殺了張允言。即散去大半，余外仍索月餉。楊嘉來知大局難以挽回，不覺長歎一聲，泫然下淚，謂部將李長輝道：「吾無面目再回成都矣。然吾為主將，是吾可死，君不可死。吾當領殘兵直走成都，告知羅森，速籌準備。」李長輝啼泣領命。楊嘉來乃令李長輝暫行退出，楊嘉來遂即自縊。

　　李長輝知楊嘉來令自己退出之意，必系自盡，以免自己阻他而已。不多時，果見楊嘉來左右報到，知楊嘉來已死，不覺歎息一番。即打點將楊嘉來屍首營殮。楊嘉來更有遺書，令李長輝將欠餉之事盡行歸咎於自己，免軍士再礙軍情，情殊可憐。惟李長輝不忍，只將舊部遣散，將新募的約四千人，星夜帶回成都而去。兩日後，徐治都兵到，即拔了重慶。休兵三日，即率兵望成都進發。

　　且說譚洪握守成都之陽平關一路，自敗了趙良棟之後，心中頗為安樂。

　　因趙良棟一軍為敵兵精銳所聚，彼既不能攻下陽平關，則巴西及寧羌一帶較為險固，敵兵料更難於得手。乃一面將拒敗趙良棟情形告知成都，並報知寧羌、巴西各處，使各皆努力自守。不想巴西一路，自陳旺投降王進寶進兵之後，陳旺雖為部下所殺，但已無力拒阻敵兵，於是巴西一路盡為王進寶所踞。

　　那王進寶既踞巴西，聽得張勇未能攻破寧羌，趙良棟又為譚洪所敗，乃改欲接應張、趙兩軍，即引兵西行，抄出寧羌之後。那時周將鄭蛟麟正設法與張勇相持，張勇十餘次進攻，皆為鄭蛟麟所卻。不提防王進寶軍已從後掩至，張勇又力攻其前，鄭蛟麟既不防及王進寶從後攻來，措手不及，軍中大亂，至此又為張勇所乘，乃腹背受敵，一發不能抵擋，於是全軍大敗。鄭蛟麟乃率領人馬走保劍閣，並阻廣元要道，一面飛報譚洪及羅森，各自防備。惟自鄭蛟麟走保劍閣之後，張勇已乘勢直撼寧羌。一面與王進寶計議，先飛報趙良棟，便速行進兵。以王進寶先躡鄭蛟麟，以牽制鄭軍。張勇卻領兵反望陽平關來，直躡譚洪，與趙良棟相應。時趙良棟因為被譚洪所敗，正欲設法再進，聽得張勇、王進寶兩軍得手，特來相應，乃大喜道：「此吾軍之幸也。譚洪若腹背受敵，焉能久持？吾此次不特可取陽平關，且西川亦在吾掌中矣。」於是部署人馬，悉力進攻。

　　那時譚洪正在關上日日防守，忽聽得陳旺勾通王進寶，為部下所殺，王進寶已攻進巴西，乃跌足歎道：「四川休矣！」左右問其故，譚洪答道：「國家待陳旺不薄，何一旦變心至此？今王進寶已進巴西，將繞出寧羌附近，以與張勇相應。鄭蛟麟焉能獨當兩面？若寧羌已失，敵軍即掩吾後，陽平關亦不能守矣。若三路同時挫敗，則趙良棟、張勇、王進寶三人必同時大進，四川又安能保守？」言罷不勝歎息。忽報趙良棟已引大隊人馬到來攻關，譚洪道：「此必趙良棟得張勇、王進寶消息，約期共進也。今惟勉盡吾力耳。」

　　乃依然指揮軍士守禦。忽又報道：「敵將張勇已引大軍從後攻來也。」時軍士聽得，無不震動。譚洪知陽平關不能保守，急欲自刎。左右上前救之，並道：「將軍若死，四川真不可為矣。丈夫處世，為國任事，除死方休。」譚洪以自己心勞力瘁，以阻敵軍，今見此光景，大局已危，終不忍為敵人所虜，故欲自盡。及見左右交相敦勸，惟有稍留殘喘，見一時撐一時，盡力支持。

　　乃率領人馬棄了陽平關，星夜潰退。直至綿竹，再撫輯舊部，添練新兵，以為成都聲援。趙良棟遂率軍進了陽平關，順流而下。復與王進寶、張勇計議，以張、王二軍直撼成都，趙良棟乃沿略陽下流，先趨龍安，以阻譚洪衛藏交通之路。張勇以趙良棟本為主將，今取成都勢如反掌，欲以此大功歸諸趙良棟，乃道：「成都一地，願將軍任之，某可以引本部與譚洪決一勝負也。」

　　趙良棟道：「吾深知公意。然彼此皆為公事，何必計較？吾願公與王進寶先破鄭蛟麟，則攻取成都可迎刃而解矣。」張勇遂不復辭。趙良棟於是先報知漢中，使孫思克移兵寧羌，俾就近應付糧草，並作援應。然後大軍望南而下。

　　那時張勇、王進寶分左右兩路，由錦屏山起程，星夜直趨劍閣。張勇，王進寶沿途撫慰人心，志在解散周兵，故所過並無障礙。已星馳電掣，分道直趨廣元、昭化。那廣元、昭化兩地，守兵無多，至是欲告急於鄭蛟麟。惟張、王二軍非常迅速，此時已求救不及，惟望風而潰。於是張、王二軍不待攻戰，已拔了廣元、昭化兩城。一面稍休士馬，部署一切，然後進攻劍閣。

　　先函致蛟麟，勸其歸降大清，免傷百姓。鄭蛟麟道：「怒煞我也！吾豈肯屈節者乎！」立毀其書，並逐其來使。張、王二將知鄭蛟麟無降意，自然打點進兵。惟鄭蛟麟立志雖堅，惟廣元、昭化兩城實為劍閣屏蔽，自該兩城既失，劍閣之勢益孤。鄭蛟麟見廣元、昭化已失，自知劍閣難守，惟仍恃住險要，必欲拒守，一面催促羅森接付糧草。是時已報張勇、王進寶兩軍大至，鄭蛟麟急令各守要隘。部將吳應祺道：「劍閣既孤，不如退守成都。」鄭蛟麟道：「若退守成都，則勢更孤立。即吾軍不幸再敗，亦不能退走成都也。敵人以三路之眾，若吾軍聚於一處，則彼之圍困更易，而成都外援亦絕，豈得為良策乎？」

　　正說話間，部將李本良亦到，報道：「糧草不敷，軍心漸變。困末將昨日巡營，固知軍中有怨言也。」鄭蛟麟聽得，乃盡發所有，分給軍人。並欲向劍閣殷富人家借轉餉項，奈無一應者。鄭蛟麟焦躁已極，乃先出一長示，遍貼諸營，首說糧餉將到；次說無論如何誓與軍人共死生、同甘苦；三說敵人不足畏懼，此次若非陳旺變心，敵軍且將困頓；四說敵人虐待降兵，殘酷無理，動輒殺人。鄭蛟麟實欲以此言阻三軍投降之心，又力贊本軍猛勇，以為鼓勵。自此示文一出，人心稍定。奈張勇、王進寶聲勢既大，兩軍得近三萬人之眾，復號稱六七萬，以震人耳目。並沿途布稱：「如早日投降，即每人給銀十兩，概不追究；如執迷不悟拒抗大兵，將先罪其家人。」原來鄭蛟麟一軍多是廣元、寧羌之人，聞此消息，皆為家中憂慮，加以餉道又不能接續。次日成都運至餉項，鄭蛟麟先行散給營中。奈人馬既眾，餉用浩繁，而成都運至者又屬無多。鄭蛟麟力向部將關說，勉以大義，盡力撙節部將薪資以盡給軍人，亦只得一月餉數，余外尚欠一月。軍士已不能無怨，鄭蛟麟惟竭力以好言撫慰。不想張勇、王進寶已分頭大至。那時遠近風聲鶴唳，或謠傳譚洪已歿，或謠傳成都已亡，一日數驚，故張、王二軍所過，居民紛紛逃竄。因此牽動軍心，皆無鬥志。張勇、王進寶乃連營於劍閣之前，以困劍閣。

　　鄭蛟麟本欲引軍決一勝負，奈號令一出，軍士不前。鄭蛟麟更使吳應麒為前鋒，引軍先催敵陣。惟軍士已不願聽令，吳應麒大怒，立殺數人，不特不能制止，軍士且乘勢嘩噪。諸將無法制止，即哄然散去大半。是時張勇、王進寶正引兵來攻，鄭蛟麟見此光景，知難挽救，不覺長歎一聲，潸然淚下。徐即拔劍自刎而死。按鄭蛟麟從吳三桂多年，多立戰功，及至大局危迫，退屯劍閣，猶死力撐持，欲以挽回危局，其極乃至伏劍而終，可謂盡忠於三桂。然吳氏之天時人事已自去了，一鄭蛟麟其奈之何？

　　惟自鄭蛟麟歿後，諸部將無所適從，其部下人馬更多逃散。吳應麒等乃率殘敗人馬，棄了劍閣，奔回成都。張勇、王進寶遂進劍閣駐紮，同時趙良棟亦已引兵趨至綿竹。周將譚洪聽得劍閣失守，誠不料敵兵如此神速，深恐綿竹亦不能守，乃先退守重慶一帶。趙良棟以重慶在成都下游，計不如先破了成都，則譚洪、羅森盡已失其根據，四川即一鼓可定。即知會張勇、王進寶合趨成都進發，乃一併移兵，欲先下成都，然後進取。

　　時圖海亦以四川一省為三桂根據地，懼其勢力雄厚，難以急下，已傳令孫思克，如趙、張、王三路已入川境，可留些少人馬在漢中接應運道，即移兵入川，以厚兵力。故孫思克亦留三千人馬駐紮漢中，即領兵沿寧羌而下，以為張勇聲援。即徐治都一路，自攻入重慶府，亦驅兵大進，沿路披靡，已直抵寶陽。趙良棟自計，此時自己人馬已環集成都，便欲與諸將共分其功。

　　乃會合張勇、王進寶、孫思克、徐治都四人，與本部共成五路，繞攻成都。

　　當時羅森連接警報，自陳旺通引王進寶之後，知譚洪、鄭蛟麟、楊嘉來先後兵敗，已心膽俱裂。故楊嘉來沒後，方欲派人往扼守重慶來路，徐則鄭蛟麟凶耗已至。及至敵軍五路環趨成都，一時風聲鶴唳，羅森即大集同僚計議。

　　時尚書王緒方由雲南至成都。當三桂歿後，吳世蕃已升王緒為大學士，自滇中接得王屏藩凶信，夏國相知四川必為敵兵注視，遂連合王緒入川。及王緒到時，譚洪等俱已潰敗，至是王緒乃欲並棄成都，回駐嘉定等處，與貴州聯絡。惟羅森以為不然，並道：「成都為四川省會，若一旦棄之，是全川皆失矣。且棄成都而能進，猶可言也。今只為退守計，而嘉定又非可以久守之地，恐一棄成都，敵軍即各路齊下矣。」羅森說罷，執意死守成都。不想趙良棟諸將已一齊擁至，將成都四面環攻。羅森率人馬登埤抵禦。奈羅森雖然奮勇，惟將校及軍士皆不以為然，皆以成都不能固守，竊竊私議。吳應麟向羅森道：「歷來欲固守城池者，只望有救兵接應耳。今譚洪各軍俱已挫敗，再無外援可望，而欲力拒敵人，使其自退，必無是理也。況敵軍已通過寧羌、劍閣，方趨成都。彼轉軍既靈，人馬復眾，困我固易，恐坐守成都，亦徒費心力耳。」羅森聽得，大怒道：「汝欲擾亂我軍心耶？我惟有與土俱碎，斷不可捨成都而去也。」王緒道：「既是如此，某願殺出城外，馳赴滇省催取救兵，終勝於困守此地也。」羅森聽已，乃請王緒領千人速赴雲南求救。是時趙良棟等雖環攻成都，然仍放鬆南路，欲羅森退出以成都相讓也，故王緒乘此機會遂出得成都，望雲南而去。又打聽得譚洪軍尚在重慶，復令人赴重慶催譚洪回救。自此羅森益絕意死守。不提防趙良棟五路俱至，俱用南懷仁所制的巨炮向城垣轟擊。約攻兩時間，雖城內竭力抵禦，終不能當得這些利炮，早把外城攻陷了。趙良棟率諸將乘勢進攻內城。羅森仍率兵死守，奈城裡人心惶惶。那羅森日言譚洪救兵將到，奈總不見消息。且又糧餉益見支絀，城內軍士乃人人變心，羅森只要死守城池，眼見敵軍又炮火利害，外城陷時死傷無算，於是紛紛要降，多有踰出城垣詣趙良棟軍前請降者。時趙良棟亦懼羅森救兵或至，乃以招降示諭射入城內，故羅森部下多已決意願降。況羅森又不知機變，終日嚴責士卒，士卒更懷怨望。故當趙良棟攻城最急時，北門守城軍士竟攘臂一呼，齊開了城門，迎趙良棟等進城。張勇當先擁入，諸將繼進，成都遂陷。徐治都亦相繼攻下東門，一齊進城。恰羅森正在西門巡視，聽得部下開門迎降，敵軍已進城中，料知勢不可為，本欲逃出，往依譚洪，又以自己力持死守之議以至於此，實無面目見人，乃拔劍自刎而死。自羅森死後，所有提鎮將軍以下文武百餘員，一概投降。趙良棟一一撫慰之，並招降余兵。趙良棟又出示安民，遂定了成都。一面奏報入京報捷，一面報知圖海，告以成都既下，請示行止。

　　時北京朝廷以趙良棟等既定了成都，即可乘勢復進雲南，特以張勇一軍留鎮成都，並為赴滇之師籌策運道。並令徐治都收撫川中各郡縣，若孫思克一軍，均留住成都附近，以資鎮壓，並防範譚洪復起。乃令趙良棟之雲貴總督，統兵入滇。以王進寶為平南將軍，一同赴滇，辦理軍務。計如趙良棟、王進寶、張勇，以克復成都晉封侯爵，孫思克、徐治都亦賜封伯爵，以資鼓勵。正是一將功成萬骨枯。當趙良棟等引入成都時，軍隊不分皂白，殺人不下數萬。因縱火焚燒吳三桂宮殿，並連及民房多家，男女焚斃數百人。居民死於兵表燹者，亦不計其數。無男無女無老無少，皆呼天叫地互相逃竄。及趙良棟出示安民之後，並下令止殺，居民方始安靜。自此趙良棟乃打點進滇。

　　王進寶力主從速進發，並道：「兵貴神速。乘此敵人挫敗，正宜乘機進搗，勿使敵人稍養元氣。縱夏國相、胡國柱、馬寶有驚天動地之才，此時亦挽救不及。若稍緩時日，則勝負未可知也。」趙良棟深以為然，乃立即起兵，望南而下。

　　時周將譚洪初聞成都已危，乃由重慶起兵入援。至時成都已陷，乃引兵急回，至洪雅駐紮。自此四川已大半平靖，周將只退守雲、貴兩省。若閩浙一帶，耿王既已復行歸附，故三桂所有在閩浙之勢力已經全失。縱有餘黨尚附從三桂者，唯經督臣李之方先後用兵，俱已平定。於是川省之趙良棟、張勇、王進寶，湘省之大將軍蔡毓榮、將軍穆占、希爾根，廣西之貝子賴塔及巡撫傅宏烈，皆得專力於雲貴方面矣。

　　且說周將馬寶、胡國柱，自從展龍關及楓木嶺相繼失守之後，已盡退入貴州。胡國柱欲扼守貴陽，並道：「前軍方已失利，兵無鬥志，且川省又不知消息如何，計不如坐守貴陽，或可以分應川滇兩路，亦可以藉此稍養元氣也。」馬寶道：「敵軍且隨後大進矣。我固不能援應川省，更何暇稍養元氣耶？我愈退，則彼愈進。計不如盡棄所守，長驅再進。若天幸或得一勝，猶可以稍固人心。以我軍近來挫敗，全在於失守地方，並非敗於戰陣間也。我軍長於戰而短於守，自起事至今，大抵皆然。故捨守而戰，或可反敗為攻。

　　否則坐困於此，吾未知其可矣。」說罷，諸將多以為然。胡國柱亦不復阻撓馬寶，乃決意易守為戰，立即進兵。明周兵方駐紮清溪、鎮遠、龍泉一帶，馬寶乃部署人馬，以胡國柱為後路，乃引大軍由龍泉出思南，沿印江望永綏進發。馬寶聽得永綏一帶離辰州府約百里，已有敵兵把守，因那處雖系屬湖南邊隅，實與貴州、四川、湖北互相毗連之地，故亦駐紮重兵。如都統伊裡布、副都統哈克山，均扎城外，而前鋒統領碩岱，亦在城內屯守，各路不下三萬人，實欲為鄂、川、湘、黔各省聲援。自展龍關、楓木嶺得勝之後，也不虞周兵再起。那日已有報，馬寶等提兵將到。碩岱等猶不深信，並道：「一戰再戰，周兵大敗，俱已退入貴州，想此時已抵雲南矣，安有再至之理乎？」

　　說罷，殊不注意。不想一二日間傳佈愈緊，碩岱慌忙與諸將計議，以都統伊裡布與副都統哈克山在城外拒戰，自己卻守把城池，一面飛布長沙及辰州取救。
　　次日，馬寶、胡國柱督隊已到，鼓勵三軍而進，人馬數萬，勢力震動遠近。到時先由胡國柱督兵進攻伊裡布諸營。那伊裡布與哈克山一齊出戰，自辰至午，兩軍正在混戰之間，忽然馬寶引兵復出橫擊伊裡布一軍。當下伊裡布軍士一來疲戰，二來寡不敵眾，三來當不起馬寶那一支生力軍，故立時潰敗。哈克山亦不能支持，乃一同敗下。伊裡布先死於亂軍之中，部下紛紛逃竄。馬寶、胡國柱乘勢追擊，哈克山只向後奔逃。時軍士損傷極眾，亦多有向馬寶投降者。馬寶恐城內有兵衝出，先率兵直壓城外，故哈克山進城不得，只繞城而走。忽後面胡國柱已自追到，哈克山亦斃於胡國柱槍下。一時無主，全軍俱散。馬寶、胡國柱乃乘勢攻城。時簡王在長沙，聞警不敢赴援。穆佔在辰州，亦不敢移動。馬寶遂圍困永綏，只碩岱在城準備死守。正在危急之間，不知何故，馬、胡二人方圍困兩日，竟解兵而去。正是：敗後竟能兵復振，危時猶幸敵先回。
　　欲知後事如何，且看下回分解。

第三十八回　敗譚洪趙良棟進雲南　間馬寶蔡毓榮擺象陣
 
　　話說馬寶、胡國柱正圍困永綏，碩岱死守不得，又不見援兵馳到，正在危急之時，忽然見馬寶、胡國柱解兵而去。碩岱正不知其故，自以都統伊裡布、哈克山相繼陣亡，折兵萬餘人，敵人正自得手，何以忽退？方疑馬寶等回師誘戰，又以眾寡不敵，更不敢追。惟有報知長沙、辰州等處以敵軍既退，一面打探敵人退去的原因。原來馬寶、胡國柱進兵時，知大局已危，只欲以戰為守。及既得大捷，進圍永綏，卻聽得各路警報。以貝子賴塔、彰泰二人及桂撫傅宏烈，已由廣西進窺雲南；駙馬郭壯圖出守曲靖已屢戰不利，現只固守不出；而綏遠大將軍湖廣總督蔡毓榮，又率眾三萬人與將軍穆占、希爾根兩路直進貴州，以躡胡、馬二人之後，即夏國相出兵鎮守川滇要道，亦不大得手。故雲南且已緊急，何論貴州？故胡、馬二人益又不能駐足，乃不得不回軍。碩岱聽得原因，卻歎道：「此次三桂舉事不成，殆有天意存焉！不盡關夫人事也。其大將不可謂無才，其軍兵不可謂無勇。觀馬寶、胡國柱處屢敗之後，人心既驚，糧道又不繼，且能以一旅殘敗之師，損我萬餘人，斬我健將。苟其初起時亦如此銳進，而三桂又無竊位之心，則當數省陷落之時，人心所附，其勝負正未可知也。惜乎三桂以帝號自娛，畫地自守。及既大敗，馬，胡二將乃欲僥倖一戰，以轉敗為攻，不亦難乎？自此湘境可以無憂矣。」碩岱說罷，徐又接到蔡毓榮等文報，以大軍直進貴州，令碩岱移兵辰州，為接濟運道。碩岱乃遵令移兵而去。

　　且說趙良棟自得旨授為雲貴總督，並授勇略大將軍之任，與王進寶同進雲貴。探得譚洪一軍尚在洪雅一帶，誘勸地方富戶借資，續募人馬萬餘人，因此軍勢復振。趙良棟乃謂王進寶道：「譚洪為人精悍好鬥，且臨陣已久，號為勁敵。若彼軍勢復振，成都不無後患。以成都新定，凡附降之勇尚多為三桂舊人，若譚洪舉兵再入成都，城內稍有應之者，則吾等向來心力定化為烏有。即幸成都可保，而彼以大軍撓吾之後，吾等亦難於安枕也。」王進寶大以為然。時趙、王兩軍已到井研，乃移兵反向洪雅而來，要先破了譚洪，然後進滇。計策既定，乃移兵向西，望洪雅進發。

　　時譚洪續招萬餘人，連舊日所存人馬不下三萬。聽得成都已陷之後，趙良棟、王進寶等已相率入滇，乃提兵復欲再爭成都。令韓大任引兵為前部先鋒，穿浦江，過新津，直撲成都。王進寶聽得，卻欲以兵直趨洪雅。趙良棟道：「洪雅非譚洪根據之地，得之亦無濟於事。因我縱取得洪雅，譚洪不能另竄他所也？今日惟有先破譚洪，則川省盡安矣。」正說話間，忽先隊米光元帶一人進帳，那人卻是周將夏國相所委，欲赴西藏與達賴喇嘛相約，請其興兵犯川，以繞敵軍之後者。及道經金沙江，為土司人所獲，解赴趙良棟軍前。趙良棟細問，那人姓名為林紹忠，乃周大學士林天擎之子。因西藏向來懾服三桂，當三桂未起事以前，托王屏藩歲運良馬三千匹，皆賴藏人為之轉運。及三桂事起，西藏人亦多為附從，所有川省接應各道糧食器械，實藏人之力居多。即三桂初次由川進兵因病發回時，康熙帝主親征之議，藏中達賴喇嘛亦曾表奏北京，請再招降三桂，劃雲南為三桂藩封，如三代諸侯以世守其地，此折為康熙帝所斥。自此，三桂敗事，藏人仍未與三桂絕交，故夏國相深知藏人有反動之心。且數十年來彼此往來甚密，此時見川省已失，雲南如唇亡齒寒，夏國相乃欲利用藏人以躡敵之後也。趙良棟細看夏國相書中大意，乃力言戰事雖敗，兵力未衰，力請達賴喇嘛相助力，則一舉可以恢復。

　　又故言北京朝廷對待藏人屢次加兵撓川陝，他日事平，願割川東之地以實西藏，永扶西藏為自主國，等語。趙良棟看罷，謂王進寶道：「如藏人起而為彼助，則川省必危。吾軍被躡，吾軍亦休矣。觀於此書，更防譚洪入藏與藏人勾結，益不能不先破譚洪矣。」於是盡移兩軍，以繞譚洪之後。

　　時譚洪一路已抵蒲江，趙良棟亦率兵趨蒲江，與譚洪會戰。一面飛報成都，使張勇調兵以阻譚洪入藏之道。張勇得報，乃移咨孫思克，引兵趨清溪打箭爐，扼川藏要衝，以防譚洪奔竄。去後，趙良棟道：「三桂與藏人有交，而譚洪尚在川省，一旦起而聯絡，心腹之患也。今夏國相所遣入藏之人為吾所獲，此天奪敵人，此行破譚洪必矣。」遂以大軍離蒲江二十餘里下扎。因聽得譚洪已知趙王二將回兵，故亦駐兵蒲江，不敢遽進也。故趙良棟與王進寶到時，兩軍即在蒲江相遇。趙良棟以譚洪所部多是新招之勇，未經訓練，志在急戰，譚洪亦以趙、王二軍往返疲勞，乘其喘息未定，欲急破之，乃令韓大任以本部萬人獨當王進寶，而親率諸將單迎趙良棟。並令韓大任且勿先出，待自己親攻趙良棟時，看王進寶接應，然後擊之。

　　韓大任得令去後，譚洪卻以胡念恩、譚延年分張兩翼，先直趨趙良棟大營。趙良棟以譚軍挾一股銳氣，來勢頗猛，令軍中略避之，只堅壁以待。譚洪督兵撲進時，皆被趙良棟軍中抵禦。自辰至午，趙軍依然不出。譚洪急下令道：「趙良棟一軍非不能戰也，欲乘我憊耳，宜以猛力乘之。若能破其前軍，即可迎刃而解。」下令後，三軍一齊奮進，譚洪卻親自指揮。趙良棟見譚軍歷間兩時仍未少懈，乃謂左右道：「彼懼我乘其憊，又退無可退，故奮力一擲耳。軍法云：一鼓作氣，再而衰，三而竭。彼雖軍力未懈，然焉可以久持乎？吾軍此時應出矣。」乃揮軍直出。早聽得王進寶一軍已與韓大任相持，乃急令軍士猛進，並謂一經破了譚洪，則韓大任亦同時必退，故亦親自指揮。兩軍喊殺連天，矢石如雨，互有死傷。惟譚洪一軍，仍不少怯。趙良棟道：「譚洪真勇將也。」說罷，惟令以大炮摧之。

　　原來譚洪平日善於鼓勵軍心，故每戰必然奮勇。奈此次軍士多是新招烏合，未經訓練，不及趙軍久經戰陣。且趙軍槍炮皆南懷仁手新制的利器，又是洋式，因此勢力實在不敵。自趙良棟傳令炮攻之後，每巨炮一響，當者披靡，死傷極眾。譚洪部將譚延年，見趙良棟巨炮利害，恐不能持久，乃自率一部冒險衝出，直衝趙良棟中營。趙軍措手不及，頗有損傷。幸趙良棟平日治軍得法，營陣亦嚴，譚延年雖勇，終不能衝入。唯當譚延年衝出時，譚洪亦乘勢率軍冒彈林而進，趙良棟軍勢稍卻，深恐陣腳移動，乃令軍士不得退後，待譚軍撲近時，一齊發槍猛擊之。譚軍死傷甚眾，惟仍不稍退。譚洪以此戰為孤注，若再敗則無挽回之日矣，故亦主決死戰，只令軍士有進無退，雖有死傷，亦踐屍而進。每次發槍，即跟定槍聲，直撲趙營，異常奮勇。怎奈大局已去，只存譚洪一支新募軍兵，已無濟於事。且趙良棟槍械精利，壁壘又嚴，無可如何。惟譚軍仍無退志，槍聲響處，趙良棟臂上中一槍彈，趙軍中營，忽然自亂起來。譚洪心中大喜，正欲乘勢猛擊，不提防韓大任一軍已紛紛退後。原來韓大任與王進寶相持之際，早已中炮陣亡。韓大任一軍見軍中無主，故紛紛潰散，且大半降於王進寶一軍。王進寶遂亦乘機移助趙良棟，以夾擊譚洪。

　　那時譚洪一軍雖然奮勇，但自辰至暮，血戰多時，死傷既多，兵力又疲，已為趙良棟所制，怎能再顧王進寶一軍？於是譚洪大敗，率殘餘人馬反望西而逃。趙良棟與王進寶合力猛追，槍炮交施，殺得屍橫遍野，血流成河。部將譚延年斷後，亦為王進寶擊斃，故後隊更為紛擾，死傷癒眾。王進寶見殺人太多，力言下令招降。趙良棟道：「某非不知殺人太多也，但別軍可以招降，惟譚洪所部，斷不能招降。以譚洪善能治軍，凡捨金錢、問疾苦以結軍心者，譚洪優為之，是以軍士樂為效力。今日雖降，若他日與譚洪相遇，難保其不變心也。」說罷，惟下令窮追，勿使譚洪再有餘氣。故軍中皆奮力追趕。王進寶謂左右道：「趙將軍豈無後乎？多殺固傷天道之和。若懼譚洪能得軍心，而懼降軍變志，豈譚洪能得軍心，吾等獨不能得軍心也？亦見其一，而未見其二也。」說畢，不勝歎息。惟趙良棟只令三軍力追，且追且殺，沿途積屍成丘。統計譚洪所部三萬餘人，只剩七八千，欲徑奔川西，直進西藏，與藏人聯合為恢復川省計。及探得已有孫思克駐兵防遏，知不能通過川西，是時韓大任、譚延年俱已戰歿，三萬人馬已折去五之四，乃與胡念恩計議，率殘敗人馬望西南而逃，遁回雲南，再作計議。趙良棟乃大獲全勝，謂諸將道：「此次勝負只爭一間耳。譚洪悉銳相爭，其部下復異常奮勇，即死傷層疊猶前仆後起，自軍興以來未見有如此惡戰也。若非王進寶先斃韓大任，則勝負不可知，即成都亦不知鹿死誰手矣。」由是重賞三軍，表奏王進寶為頭功。一面掘土掩埋兩軍屍首。原來趙良棟一軍，亦死傷七八千人。遂將營中調撫傷者，汰弱留強，得回精兵約二萬人，合同共進寶一軍，共約四萬人。

　　休兵數日，然後大舉望雲南而去。
　　話分兩頭，且說蔡毓榮大軍既移抵辰州，定策即進貴州。適朝旨以將軍穆占為威遠將軍，希爾根為靖遠將軍，俱歸大將軍蔡毓榮調遣，要直搗雲南。

　　蔡毓榮於是統率各路並進貴州。探得馬寶、胡國柱尚統大兵分扼貴州要道，乃與穆占、希爾根計議道：「馬寶、胡國柱既敗而後，仍能困守城池，斬我兩員健將，可知其兵力仍未衰也。然胡國柱雖有智謀，惟不脫紈褲性質。彼玩洩於強盛之時，而欲奮勇於衰敗之後，必不濟事。獨馬寶此人未可輕視，彼昔日與吾相距時，其才力非遜於我也，不過三桂苟安，徒以自誤耳。馬寶為人，才機警而性穩練，忠國事而得人心，若不除之，雲南終不易下也。」

　　穆占道：「若欲除之，當出何策？」蔡毓榮道：「擒之不易，降之亦難，不如以反間致之。今當派人間道分進雲南，布散流言，謂馬寶與我等相通，不日將降，且偽為退敗，以自蹙其土地，以危國家，故進攻永綏時得勝亦退，云云。以吳世蕃幼而闇懦，一聞流言，必生疑忌。吾今更為書以招降馬寶，無論馬寶從與不從，既有招降一書以為所布流言證助，則吳世蕃心疑馬寶。

　　疑則殺之，縱不殺亦必招回馬寶矣。吾因而取貴州，固易如反掌。即馬寶被疑亦必不能重用，是亦除一勁敵也。」穆占、希爾根鼓掌稱是。蔡毓榮乃統大軍望貴陽進發。複製淺水拖罟以運水師於貴州內河，不水陸並進。探得胡、馬二軍分駐遵義、鎮遠以為貴陽屏蔽，乃使穆占一軍取道向遵義，希爾根取道向鎮遠，自統中軍為兩路應援，同時大進。

　　早有細作報到馬寶軍中，馬寶即與諸將計議應敵。忽報敵將大將軍蔡毓榮有書到來，馬寶只道是戰書，立令傳進。及來書人進帳裡，馬寶取而視之，則蔡毓榮招降書也。馬寶閱畢，自覺不明蔡毓榮有此來書，若把此書埋沒了，便令人思議，不如索性把來書宣佈，便對左右道：「蔡毓榮來書，吾意道是戰書耳，不料他竟向我招降。以吾受先帝厚恩，又受國重寄，方生死為之，安肯懷二心耶？」左右所得，無不憤怒，皆喝斬來人。馬寶道：「兩國相爭，不斬來使。殺彼一人，於敵何損？吾亦不忍過為己欲也。」說罷，復向來書人道：「汝蔡毓榮以招降擾我軍心，此等奸計實用不著。本待將汝斬首，姑留汝命可回復蔡毓榮，早晚仔細用兵，勿以吾國偶敗便要輕視也。」乃擲還來書，將下書人逐出。那帶書人抱頭鼠竄而去。馬寶乃以蔡毓榮招降一事報知夏國相，俾免中敵人奸計，一面商議進兵。

　　適雲南解到大象五百頭，馬寶就令驅象為前敵。探得蔡毓榮大軍離遵義約有四十里，乃知會胡國柱率隊出城迎敵，下令軍中以大象為前驅，以銳卒數千隨而進戰時，鞭象先行，以沖敵營，然後以軍士繼之。計議既定，是時帶書人已回復蔡毓榮，故蔡毓榮已知馬寶恃象為前敵，乃謂諸將道：「雲南多產野象，以之沖吾營壘，非不可用。幸吾先知之，否則必為馬寶所敗。」
　　於是在營外佈置藥線引火之物，傳令：「如馬寶來攻營，可斂軍而退，然後縱火燒之，像必回奔，反為我用。吾因而乘之，可獲全勝矣。」諸將乃分頭佈置停妥。

　　次日馬寶已領大隊人馬攻來，蔡毓榮乃令諸將率兵接戰。甫行交綏，即偽為退敗，望後而逃。馬寶率前隊軍士奮力趕象追之，不及五里，蔡毓榮早把藥線引火之物發作起來，火勢驟發。那些野像已有些葬在火坑，其餘皆轉向後面逃奔，反衝馬寶本軍，隊伍全亂。蔡毓榮已率兵殺回，馬寶大敗，率軍向貴陽而走。正是：天心早已亡周祚，像力反成助漢軍。要知後事如何，且聽下回分解。

第三十九回　戰平遠蔡毓榮奏功　守曲靖郭壯圖敗績
 
　　話說馬寶銳意進攻蔡毓榮，以野象為前驅，以大軍繼進，被蔡毓榮以火攻之計，那些野象被火即逃，反衝馬寶中軍，蔡毓榮即乘勢率軍追趕。那些野象勢力既猛，潰走又疾，馬寶軍中無法制止，於是大敗。還虧馬寶平日能軍，一見各象反奔時，知是中計，急傳令三軍分左右成列，讓各象奔逃，意欲勒兵，且戰且走。不提防蔡毓榮已率軍追至，並下令道：「馬寶久經戰陣，若與對陣戰於山野之間，破之實非易事。今幸彼所用象陣已反為我所用，當乘勢蹙之。」於是軍士更為奮勇。

　　是時馬寶軍中因各象反奔時正分左右，本欲讓象向後奔退，不知陣腳早已移動，隊伍早已錯亂。且自象陣既為蔡毓榮所破，前軍已失軍心，又不免慌亂。那蔡毓榮平日出軍，皆以健卒為前部，此次得令奮追，故乘馬寶前軍潰散之時，蔡毓榮前驅已隨象追至。馬寶措手不及，已無法抵禦蔡軍中兵，惟有互相逃竄。馬寶急傳令望貴陽而逃，一面又派人馳飛馬報胡國柱一齊退軍，先扼貴陽要道，遂陸續潰退。蔡毓榮不捨，惟率軍窮追。那蔡毓榮性又好殺，且追且擊，馬寶軍士死傷既眾，沿途屍積。馬寶無法，急率親軍三千人死力堅持一陣，以待諸軍先逃。將近日暮，已奔至遵義城，意欲入遵義稍駐。惟蔡軍已隨後躡到，欲進遵義不得，惟有棄遵義而逃。蔡毓榮以前軍疲戰，令先入遵義駐守，余軍悉數追襲。並下令道：「數年用兵，盡在此舉。乘馬寶潰敗之際，勿令其更有駐足也。」三軍得令，奮勇趕行。蔡毓榮又以貴陽為貴州省會，若被胡、馬二軍入貴陽駐守，則戰事又需時日，乃令希爾根率本部人馬繞道趨攻貴陽，以奪馬寶、胡國柱之根據。

　　那時胡國柱自聽得馬寶兵敗，令他先退貴陽，亦拔隊齊退。蔡毓榮、希爾根皆令軍中隨帶乾糧，務至貴陽方始收軍。正是乘勝之威，人人奮勇，比及胡國柱到貴陽時，希爾根人馬已先到半日。胡國柱不能直進貴陽，亦不料趨攻貴陽的只希爾根一軍，以為蔡毓榮大隊已到，乃大驚道：「敵軍竟至貴陽，人何精銳至此？」說罷，左右皆為危懼。胡國柱故不敢進貴陽，只望西而逃，冀與馬寶合兵。那時馬寶亦料蔡毓榮必先爭貴陽，故令胡國柱一軍先退，扼貴陽要道，以為胡國柱已至貴陽，故潰退之後，恐自己若再入貴陽，是與胡國柱共困於一隅，其勢反孤，須得一駐紮之地，以與貴陽援應，故亦不退入貴陽，直至平遠下寨。不多時，胡國柱亦已奔到，馬寶乃大驚，各訴潰散原因。原來胡國柱只道蔡毓榮全軍俱到貴陽，故只望與馬寶合兵，馬寶只道胡國柱已回守貴陽，故另守一處與貴陽犄角，彼此誤會，致令蔡毓榮不事攻伐即得了貴陽。那時貴陽又守兵無多，被蔡毓榮一鼓驅散，即直進城內。

　　乃令穆占、希爾根在城外駐紮，傳令休兵三日，然後前進。

　　單說馬寶、胡國柱敗至平遠，具表告入雲南。時雲南大為震動，吳世蕃更為疑惑。以馬寶、胡國柱皆一時健將，部下人馬亦多，且皆百戰之卒，前能在洞庭岳州與蔡毓榮相拒多年，今乃一敗至此，並貴陽重要之地亦棄而不守，實在可疑。因憶起蔡毓榮有向馬寶招降之事，又因雲南謠言四起，都道馬寶有了異心，遂決意招回馬寶。又以胡國柱雖為駙馬至戚，仍恐其與馬寶共事已久，恐他通同一氣，遂發諭弁召回馬寶、胡國柱二人，令夏國相、高起隆、王會前往平遠接統軍事。夏國相見諭大驚，急入朝詰問其故。正至朝門，恰見大學士林天擎，夏國相道：「馬寶夙嫻韜略，久經戰陣，今雖偶敗，必可支持。若胡國柱亦才略素優，前雖放棄苟安，今已發奮用事。吾料彼二人一日在貴州，即一日敵軍不能進雲南也。」林天擎乃把吳世蕃疑及馬寶一事說了一遍。夏國相聽得，乃倉皇入朝，謁見吳世蕃，力請收回召還胡、馬二人之命。吳世蕃道：「吾見馬寶屢敗，恐其人地不宜，故召還之耳。」夏國相乃諫，不必誤聽謠言，以中敵人反間之計。吳世蕃沉吟半晌，乃道：「以卿前往，其才亦不在馬寶之下也。」夏國相道：「然論臣之才不及馬寶，但以郭駙馬出守曲靖，臣恐兵力尚單。敵將以貝子賴塔及貝子彰泰與巡撫傅宏烈三路之眾，恐不能當之。臣方當前往曲靖耳。」吳世蕃道：「即以馬寶改往曲靖，亦無不可。」夏國相道：「往返需時，易誤軍務。且彼此接代，亦不如仍資熟手也。」吳世蕃聽得，惟有不答。夏國相又道：「此舉為存亡機關。馬寶從先皇，披荊斬棘，先皇以為柱石，願陛下勿輕疑了。」說罷，叩頭再四，力行勸諫。吳世蕃只是不從，惟令夏國相趕速與王會、高起隆起程而已。夏國相無奈，乃流淚而出。知吳世蕃之意不能挽回，乃傳令郭壯圖固守曲靖，將政事概令林天擎與王緒主持，與王會、高起隆赴平遠而去。

　　單說馬寶至平遠日夜守備，以軍雖屢敗，還幸各皆用命，以為大局雖危，尚可挽救，故與胡國柱盡設法守禦。忽報吳世蕃以夏國相、王會、高起隆代統其眾，不覺大驚，急謂胡國柱道：「朝廷疑我等矣。主少，國家多難，奈何？夏國相非無才略，然一易生手，調遣皆難，此局危矣。」胡國柱道：「主上如此，枉我們日夜辛勤耳。然將在外，君命有所不受。待夏國相至時，何不相與密商，俾我等始終其事較可也。」馬寶道：「公言雖是，然朝廷必因此增疑矣。夏國相忠而多智，本無不可，唯高起隆為先皇義子，以親見用，其欲得此兵權久矣。公言恐用不著也。」正議論間，已報夏國相、王會、高起隆已領小隊馳至。馬寶即令接進裡面，各訴別後之事。夏國相唯相向而哭，馬寶亦哭。夏國相謂馬寶道：「吾軍雖敗，軍士猶用命，且能將，尚望可以轉移大局。今如此，將不可為矣。衝鋒陷陣，臨危決勝，我不如公；整肅百僚，接應餉道，公不如我。吾到此，殆不得已也。」馬寶道：「尊意吾已知之。以弟等連戰皆敗，弟方自愧。如論公高才，正合接理軍事，但恐一經易人，調遣即難耳。」胡國柱此時力爭不宜交代，夏國相道：「吾亦欲如此。但恐主上更疑，內難將作矣。」王會道：「時已迫，交代即宜速交代，否則，吾等亦當速回也。」遂商議多次，皆以交代為宜。馬寶及胡國柱便將兵符印信盡行交付，並將軍中要務一一指明，以告繼任者。復召集諸將，不復言吳世蕃見疑之事，惟言須往曲靖，只囑將校軍士俱宜聽夏國相等號令。於是馬寶、胡國柱乃即馳回雲南而去。夏國相等方一面通飭各營，不要傳佈馬寶回滇之事，一面訓練人馬，打點軍務。

　　不想以夏國相、王會、高起隆代馬寶、胡國柱之說，已為蔡毓榮所知，乃召諸將集聚計議道：「馬寶與胡國柱被召回滇，吾計已行矣。今以夏國相等代之，雖國相之才不下於馬寶，然軍事重要，一易生手措置即難。昔廉頗為趙將，無攻不取，無戰不勝，及為將於魏，即鬱鬱不得志而終。可見古來良將且易地則不同，況夏國相等乎？今吾等須從速進兵。若假時日，則夏國相守馬寶成法，而加以己之見地，容易部署停妥，此時破之即難矣。」諸將聽罷，皆以為然。蔡毓榮乃仍令穆占、希爾根為左右翼，自統中軍望平遠進發。早有消息報到夏國相軍中。國相謂左右道：「敵人殆知馬寶已離去此間矣，故乘勢以兵力躡吾也。吾等初來，誠不利於戰，然今則雖欲不戰而不能也。平遠一地，無險可守，若恃久守之策，反以取困耳。」於是王會及高起隆亦分張左右兩翼，以抵禦穆占及希爾根，自己仍統率中軍與蔡毓榮對敵。

　　分撥即定，蔡軍已到。

　　那時蔡毓榮正乘夏國相初來接代，志在急戰，以為彼軍既易生手，部署必不停妥，此行破夏國相必矣，故大軍到平遠時，與周軍僅距十餘里，蔡毓榮即傳令穆占、希爾根，以兩翼先出，萬槍齊發，其勢極猛。夏國相見蔡毓榮中軍不動，料知蔡毓榮待兩翼先戰，而以中軍待己之移動，故亦以王會、高起隆二翼先出抵禦，自留中軍以待蔡毓榮。不想周兵雖勇，究竟主將生手，調動總不能靈通，故大為蔡軍所乘，時蔡軍又乘勝之威，故進如潮湧。夏國相看看兩翼人馬王會、高起隆已漸漸抵敵不住，自忖蔡毓榮實候自己移動，如果自己引兵往援左右兩翼，必更為蔡毓榮所乘，不如直撲蔡毓榮中軍。那蔡毓榮一軍分毫沒有吃虧，只奮力接戰。兩軍攻力悉敵，不分勝負。惟左右二翼王會、高起隆兩軍，已漸漸不支，早為穆占、希爾根兩路所乘，已望後而退。夏國相自此乃慌了手腳。蔡毓榮更下令道：「吾左右兩軍皆已獲勝仗矣，吾中軍不要落人之後也。」於是三軍聞令，更為奮勇。夏國相軍中一來因左右兩翼俱敗，更為心慌，二來蔡軍乘勝之威，夏軍如何抵敵？乃一同敗下。夏國相自思此敗，必貴州全失，雲南更為震動。但此時已不得不退，若勉強撐持，那穆占、希爾根兩路必乘勢夾攻，更為不了，但引人馬望東而逃。

　　蔡毓榮傳令軍中，速行追趕，並謂左右道：「夏國相亦一勁敵。幸我兩翼兵先能取勝，否則勝負未可決也。今當夏國相既敗，可盡力追之，雲南唾手可得矣。」遂率諸軍齊進。先令部將米元亮領一軍入平遠，余外盡數追趕。夏國相本欲復進平遠，惟蔡毓榮已隨後追至，乃並棄平遠而逃。沿途死傷山積，蔡毓榮依然不捨，不分晝夜趕至威寧。夏國相仍不能駐足，統計折了八九千人馬，還虧夏國相自行斷後，否則後路投降者不知凡幾。因是盡失貴州，引殘敗人馬望雲南退去。蔡毓榮大獲勝捷，將人馬暫駐威寧，犒賞三軍，再望雲南進發。

　　且說貝子賴塔、貝子彰泰及廣西巡撫傅宏烈各統大軍由廣西進雲南時，吳世蕃年尚幼，一切國事政治則委諸夏國相、林天擎、王緒，軍政則委諸夏國相、郭壯圖。自賴塔等將由廣入滇，凡滇邊將士已紛紛告警，乃以駙馬郭壯圖出守曲靖。那郭壯圖為人本有些韜略，故三桂以女妻之，號為駙馬。自三桂起事，以郭壯圖為雲南留守，一切經理滇事及應付糧草，郭壯圖皆殫心竭慮。至是乃出守曲靖，所有佈置規劃，皆告知夏國相。自夏國相往代馬寶，自此邊事皆由郭壯圖主持。那曲靖隔廣西不遠，前面阻山脈，頗為險要，即郭壯圖經理亦頗完善。當其出鎮，夏國相囑道：「敵人將大舉由桂入滇，曲靖要道，以將軍為國至戚故以相委。以將軍勇毅有才，固足抗敵，但時局已迫，為將軍計，自應主守不主戰。今方分道往結藏人，使藏人出兵以擾四川，吾等合力以防黔桂。先行堅守，伺隙以破之，大局尚可挽回也。」原來郭壯圖生平最服夏國相，故此次出鎮諸事，皆向夏國相稟承。及至曲靖後，日日訓練人馬，拊循士卒，規度地勢，以求完密。故貝子彰泰屢欲入滇，皆為郭壯圖所挫。及郭壯圖聽得夏國相往代馬寶，即歎道：「國將亡矣。馬寶雖敗，尚足以拒蔡毓榮。以夏國相一日在滇，尚能臨機制變，使士卒用命，以扶危局。今夏國相既去，人心益離散，敵人亦因之大進矣。」言罷，不勝歎息。
　　惟有次第分佈守險。
　　忽報賴塔與傅宏烈率軍大至，郭壯圖急與左右計議道：「前者彰泰一軍，吾不以為意。今敵人挾三路而來，我必不易守。且縱能守之，彼不難捨曲靖另攻他處，亦守不勝守也。計不如奮勇與之一戰，以決勝負。若能一勝，尚可獲數年之安也。」左右皆以為是。適後路又解到野象數百頭，郭壯圖乃列為象陣，以為前軍。部將武安時諫道：「昔馬寶曾用象陣，致為蔡毓榮所破。今駙馬何故效之？捨兵力而乞靈於野獸，竊為駙馬不取也。」郭壯圖道：「昔馬寶之敗，不過先行洩漏耳。像力最猛，勢所難擋。吾以之沖其前，而以兵力繼其後，仍非不恃兵力也。」遂選派勁卒為前軍，擁象先進。候賴塔一到，即行進攻。
　　且說賴塔兵迎曲靖，但見樹木叢雜，山勢崎嶇，謂傅宏烈道：「此等地勢最易中伏。」傅宏烈道：「我軍眾而彼寡，不必用奇兵。所懼者，彼以奇兵制我耳。今當先毀樹林，使敵軍無所用其埋伏，然後分道明攻，破敵必矣。」
　　賴塔從其計，乃傳令軍士，凡見森林叢樹皆焚之。時在野裡，適郭壯圖探得賴塔、傅宏烈並軍初到，欲先發制人，遂定計於夜裡分五道人馬，悄悄劫營。
　　各道皆以大象百頭為前驅，各穿森林而過，直逼賴塔等大營，不期各道人馬將到時，正值賴塔傳令焚燒森林，火光沖天。各野象多有從馬寶軍中轉解前來者，故一見火光，無不驚懼，紛紛向後奔竄，反衝軍士。即軍士亦以為敵人有備，故五道周兵皆嘩然震地。早驚動賴塔軍中，起來探視，觀林中火光，望見有兵馬逃走，知道是敵軍前來劫營，因見火光而退。遂率大軍追趕，於是郭軍大敗。正是：天意已移難破敵，火光無意反成功。
　　要知後事如何，且聽下回分解。

第四十回　破長圍七將定雲南　賞戰功朝廷頒諭旨
 
　　話說郭壯圖以象陣為前，乘夜前往劫營，恰遇貝子賴塔等正焚山林，以避伏兵。那些野象因見火光而退，賴塔乘勢追之，郭壯圖大敗。賴塔道：「敵兵只欲劫營，其大營人馬尚未動也。今乘其敗以蹙之，彼不及措手。否則遷延日久，敵人將再圖守禦，然後遠合西藏，近聯緬甸，以抗我師，為患正長。望諸君勿惜此苦，為一勞永逸之計也。」於是諸軍得令，一齊奮進。沿途槍炮交施，那些野像一聞炮聲，更為驚潰，只是發足奔逃，如何制止得住？因此反衝擊郭壯圖大營。郭壯圖見勢不佳，料敵不過，但恐全軍皆遁，更為賴塔等所乘，乃令各部將領大半人馬先逃，自己卻令中軍在林木深處埋伏。時賴塔正擬窮追，傅宏烈進道：「今在夜深之際，敵人之退是否為真，尚未可知。若一旦中伏，是反弄個不敗不止，須要提防。」彰泰道：「彼劫營之兵既已大敗，野象又反衝其大營，即孫吳復生，亦難站定，吾決郭壯圖必真退矣。昔公以踰山渡險以襲楓木嶺之後，何其膽壯！令何反怯耶？」傅宏烈道：「吾非怯也。所怯者，敵雖真退，恐一有埋伏，何以御之？故不得不防耳。」

　　賴塔道：「今若不追，大失機會，以吾軍之眾，何懼一郭壯圖耶？」乃以傅宏烈在左，彰泰在右，自己居中，分三路躡追。

　　約追十餘里，傅宏烈見林木叢雜，心中早有所怯。正躊躇間，忽鼓聲大震，深林內火把齊明，早有一軍殺出，為首大將正是郭壯圖。傅宏烈大驚，急令軍士勿得驚揚，以本部暫緩前追，竭力抵禦伏兵。惟賴塔、彰泰二軍，聽得右軍中伏，皆一時失措，都移兵往救傅軍。於是郭壯圖人馬得緩緩退去。

　　郭壯圖以伏兵殺出時，只道出其不意，可以制傅宏烈死命，不意傅宏烈早已提防及此，故與周兵混戰一會，傅軍略有損傷。少時賴塔、彰泰已分軍來到，郭壯圖自知不敵，且前軍退回的又不見殺回相助，亦只得引兵而退。這一次只損傷了傅宏烈些少人馬，且止住賴塔、彰泰二軍不復窮追，俾前軍得從容退去，亦不幸之幸。

　　次日賴塔大集諸將計議道：「古雲窮寇莫追，傅宏烈早已有言在前，我一時不信，幾至大敗。若郭壯圖有多路埋伏人馬，而前退的若又復殺回，則吾軍正未可知也。」傅宏烈道：「昔吳三桂以數省之地，百萬之眾，且不能北渡，今已窮蹙一隅，決不能為患矣。故吾軍今日斷不能行險也。雲南為三桂之根本，佈置早已完密，惟假以時日，會合各路以困之，方可。若以孤軍輕進，恐一遭挫敗，彼即元氣復充，人心復定矣。」賴塔、彰泰皆以為然。

　　於是知會蔡毓榮及穆占、希爾根等，並令間道先報趙良棟，以會趨雲南。各路皆步步為營，不復行險，以防意外。去後，賴塔令諸路陸續進兵。

　　且說郭壯圖敗後，棄了曲靖，奔回雲南府，把兵敗情形告知吳世蕃，將人馬屯紮歸化寺一帶，以圖固守。馬寶、胡國柱已回到雲南。馬寶即進謁吳世蕃，叩頭流血，乃言道：「臣等以國勢方危，方竭力抵禦敵兵，不知陛下召臣何故？」吳世蕃此時以馬寶既離貴州蔡毓榮即進滇境，夏國相往代馬寶而賴塔即進攻曲靖，至此已悔之不及，故聞馬寶之言，無言可答，乃道：「朕並無他故，不過欲卿往援曲靖耳。」馬寶道：「此非陛下本心之言。臣經營黔湘多年，雖當危急，尚可以拒蔡毓榮。得夏國相為郭駙馬後援，亦足以固守曲靖。今一經移動，必兩者皆失矣。此必有進讒言於陛下者，故疑及臣等，以誤此大局耳。」吳世蕃此時亦無言可答，馬寶又道：「臣等隨先皇出生入死，以受國重寄，即肝腦塗地方稱本心。若臣等仍有可疑，更有誰人可信乎？」

　　吳世蕃道：「今不復疑卿，請卿馬首東行，為朕固防曲靖可也。」正說話間，郭壯圖已報曲靖失守，吳世蕃登時變了面色。馬寶、胡國柱惟相向流涕。吳世蕃道：「為今之計，將何以處置？」胡國柱道：「藩籬既失，近逼滇京。時局如此，即諸葛復生，亦難為謀矣。」馬寶道：「吾懼貴州一路亦必同失矣。以夏國相雖有才，然為時不及，一易生手，佈置調遣兩者俱難故也。」

　　果然，說猶未了，已續報夏國相、王會、高起隆兵敗，蔡毓榮正督兵向雲南來也。吳世蕃聽罷，登時淚如湧泉，力請馬寶設法。馬寶道：「恐此已不及謀矣。今於無可如何之中，築長圍以固五華山，盛屯一年糧草，以數萬之眾，卿保一時。既先令人卑禮厚幣分途入藏，請藏人起兵以奪四川。待平復中原之後，許以川、陝、雲南西偏之地，以實藏疆，並許其自主。一面諭以滿人將來必加兵衛藏，且以此次藏人先服我先皇，滿人必謀報復，使藏人知懼，相與同仇。而復利之以自主，及實之以疆土，必或為所動，將起大兵，以擾四川。吾或可於此時，稍圖生氣。否即藏人不允起兵，吾亦可暫逃藏地，再圖復舉也。」吳世蕃道：「朕欲西奔緬甸如何？」馬寶道：「必不可也。緬人向服朱明。自永歷帝逃緬，我先皇時在藩府，不合加兵緬人，以生緬人惡感也。今欲依緬人，恐其以待永歷帝者待諸陛下，又將奈何？且緬人如龍性難馴，不足靠也。」說罷，胡國柱亦以為然。吳世蕃即從其言。

　　正說話間，大學士林天擎、方光琛及尚書王緒同入。吳世蕃見林天擎三人面有憂色，急問：「外間有何事故？」林天擎道：「頃得西北軍報，大將譚洪自川省敗後，欲徑奔藏地借兵，每為趙良棟所扼。後則欲奔回雲南，趙良棟復困之。今趙良棟正統大軍入滇也。」吳世蕃道：「似此則遣人入藏亦難矣。」馬寶道：「時局至此，真天亡也。譚洪能抗大敵，且忠貞輔國，雖危不變，乃誤於陳旺，而川省即失，此非戰之罪也。今敵兵分三面環趨雲南，而我以窮蹙一隅，苟非有外力相援，斷難支此危局。今惟有多發專差，分數道入藏，縱趙良棟能截其一，亦不能截其二也。」此時吳世蕃惟馬寶之言是聽，急發五路文書，分途赴藏，乞請援師。又明知緬人無用，亦發函通告酋長，力言雲南若亡，大清必發兵入緬，諭以唇記亡齒寒之義，望緬人或肯相助。去後，吳世蕃惟向馬寶及胡國柱二人道「朕誠不德，以誤事機，諸卿皆國功臣，忠貞體國，望勿記朕之前愆，看先皇面上，為朕力支危局。凡事皆可便宜行事，措置如何，不必問朕也。」馬寶、胡國柱二人，此時唯叩頭流血。明知大局難挽，唯誓以身殉。乃辭別吳世蕃，流涕出宮。

　　馬寶乃與胡國柱計議，先將五華山舊日之永歷帝行宮，從前經吳三桂修飾者，預備為吳世蕃行宮。一面召工役數萬人，先築長圍，環繞五華山之四隅，深溝固壘。圍外之長壕，闊逾一丈，深至丈餘。圍外又加鐵網，以避彈子。又由昆明池引水以灌注圍外長壕，以防火攻，復通水道於圍內。內營更於圍壘多掘池井，以防斷水。準備五萬人馬，固守五華山。盛屯一切糧米糧粟及乾糧等，以準備兩年需用以上。再於五華山擇地屯田，以免絕糧之患。

　　至此一切佈置，專恃與藏人援應。

　　原來吳三桂自起事以後，藏人早與交通。即至危時，猶輸進糧械於川省，以為資助，故馬寶恃之最深。自將五華山規劃佈置後，又示諭境內，以鼓勵人民。還虧夏國相、馬寶二人平日治民有恩，是以雲南雖危，民心依然未變。

　　是滇人皆思念夏國相、馬寶二人，樂得相助。因是時四隅告急，財力久已竭蹶，故不得不向民間募集餉項。自經馬寶出示，鼓勵人心，於是富戶巨商皆多樂為捐資，因此糧械依然充足。馬寶遂謂胡國柱道：「時局雖危，然民心如此，依然可用。苟得一路援兵，未嘗不能轉敗為功也。今敵兵雖眾，然可懼者只趙良棟、王進寶、蔡毓榮、傅宏烈三數人員耳。若賴塔等親貴之徒，不足懼也。叵耐未知藏人消息如何，至為可惜。」胡國柱至是，恐藏人未必出兵，即出兵亦恐不及，乃請諭各土司起兵。馬寶亦以為然，便遣人勸各土司起兵相助。又獎勵民間興辦民團，以為助力。一面令郭壯圖拒守五華山外，以固藩籬，一面再籌妙策，以斷敵軍糧道，為實行堅壁清野之計。

　　且說大將軍蔡毓榮，自與穆占及希爾根兩人既定貴州之後，即引兵躡夏國相等之後，直進雲南。適接得貝子賴塔來書，約以會同各路合兵搗滇。是時趙良棟與王進寶二軍已屢逼譚洪，所有譚洪數千敗殘人馬，已七零八落，再不能通入藏地，已引千餘殘兵徑回雲南。故趙良棟王進寶二軍亦直進滇境，由永善下魯甸，直抵者海司。即於此時接得賴塔及蔡毓榮文報，約以合搗雲南，趙良棟道：「知謀之士所見略同，蔡毓榮正與吾意暗合也。」遂一面回復賴塔及蔡毓榮，約以神速進兵，恐曠日持久則夏國相有謀，馬寶多智，郭壯圖、譚洪、胡國柱有勇，不難會合緬藏以為援應，則收功愈難。蔡毓榮等皆以趙良棟之議為然。適是時圖海已移兵南下長沙，蔡毓榮等更無後顧。時正康熙二十年三月，大兵已分三路合逼而進。賴塔、彰泰與傅宏烈等軍已進至嘉利，蔡毓榮與穆占、希爾根卻進駐嵩明，趙良棟與王進寶亦進至富民地面。一路勢如破竹，至是已合逼雲南府。

　　時夏國相、馬寶及胡國柱晝夜經營禦敵，奈敵兵勢大，不能抵擋，惟合退至雲南府城，復派員四出運動外應。故一時降將馬承蔭再起事於廣西柳州，以擾賴塔之後，譚洪部將鼓時亨再起事於川東，以擾趙良棟之後。還虧川中兵力尚雄，足以鎮定，所以鼓時亨一軍不能得手。惟馬承蔭一軍一經在柳州起事，廣西已全省震動。幸圖海既駐長沙，乃分兵下桂林，而賴塔聞警，亦遣傅宏烈回軍，因是廣西亦復鎮定。馬承蔭已走死泗城，故賴塔亦免了後顧，唯與蔡毓榮、趙良棟等專力雲南，均齊各路俱進。

　　是時已是四月時分，天氣炎酷，北地人馬不慣南方瘴氣，頗多不服水土。

　　將軍穆占欲移軍避暑，以為吳世蕃窮蹙至此，必不能再興，欲待秋涼然後合圍。蔡毓榮道：「不可。吾等既到此地頗不容易，敵既窮蹙，豈可令其復養元氣？凡事得失成敗每爭一間耳。況吳世蕃不打緊，須重視夏國相、馬寶二人。彼若稍有時日，不難整頓也。」是以決意進兵。希爾根乃謂穆占道：「蔡毓榮為漢員尚且如此，吾等何可自深以惜。」穆占為然，因此立行進取。趙良棟、王進寶、賴塔、彰泰共分四路，分頭並進。時雲南地方既瘠，糧食亦盡，雖民心尚依念馬寶、夏國相等，惟此時已無可如何，故臨安、永順、姚安、大理等郡縣已先後附降。蔡毓榮等遂乘勢直進，直逼雲南府。復定議蔡毓榮一路抽出希爾根一軍，由川進滇，一路抽出王進寶一軍，以撫循各郡，余外俱圍雲南府城。夏國相乃與馬寶計議道：「今屯紮五華山，雖佈置完密，然困而自守，以望敵人之退，其勢難矣。須分兵四出，或足以擾敵人而固雲南府城也。」諸將皆贊成此論，遂以夏國相、譚洪、王會、高起隆等各領本部人馬，衝突而出，以擾川省。先後陷瀘敘、建昌、永寧、馬湖諸府縣。夏國相之意，當時以為得兩雲南不如復得一四川，因不特地勢險阻可以有為，且交通藏人亦復利便故也。

　　自夏國相等圖擾川省之後，趙良棟以為慮，乃令王進寶復顧後路。再馳驛飛報張勇、孫思克，以兵力搗截夏國相等，余即進逼雲南，並知照各路，以無論如何須先破雲南府，彼根據既失，各將安逃？即成流寇，撲滅亦易耳。

　　因此各路攻城愈急。幸賴馬寶、胡國柱、郭壯圖設計死守。時貝子賴塔，以此次出軍每著皆落傅宏烈之後，欲一雪其恥以爭頭功，於是奮勇撲進。郭壯圖百般拒御，奈賴塔軍中雖死傷千餘人，仍不少卻。攻圍一月，陷其外壘。

　　賴塔在左，彰泰在右，依然猛攻。那長圍距城尚遠，故外壘雖陷，未能攻及城垣。趙良棟知賴塔已破其外壘，乃鼓勵三軍與蔡毓榮並進，力踰三軍，馬寶仍不少卻，依舊拒守。趙良棟乃傳令軍中，布樓船排筏於昆明池，欲以斷內城接濟，乃仍令一面攻城。不意兩軍攻守數月，內城並無缺糧消息，水道相繼不絕。趙良棟無可如何，乃函知蔡毓榮，說道：「敵殆準備死守而先盛屯糧草備水道也，欲困之難矣。今歷攻數月，士卒損亡數千，可以想見若曠日持久，彼外援一到大勢更難，今惟有奮力撲攻耳。」因此復率軍猛進。

　　至十月中旬，胡國柱先為趙良棟軍中擊斃，雖世蕃大驚。見趙良棟、蔡毓榮已破長圍，攻逼城垣，乃與馬寶計議，再割地求藏人發兵。不料此書又為趙良棟所截。吳世蕃乃知危迫，即調夏國相、王會、高起隆等回軍。夏國相此時料知滇京已危，即欲入川亦勢不及，惟有雙眼垂淚，與王會等回軍，惟以死自誓而已。時正望雲南府回來，復與高起隆計議，欲從後襲趙良棟一軍，以救雲南府城。不料吳世蕃差人往召夏國相時，其人竟為王進寶所獲，並搜獲其書。王進寶即將帶書人斬了，另派心腹人員偽為吳世蕃所差委者，往見夏國相。故夏國相等回軍，及欲襲趙良棟後營，皆為王進寶所悉。那王進寶即報知趙良棟，依著夏軍來路，預伏人馬以擊夏國相。果然夏國相兵到時，即為趙、王二軍所襲。王會先死於亂軍之中，夏國相欲自刎，惟念既以死自誓，亦須一見吳世蕃之面，乃與高起隆引敗殘人馬約五六千人，繞道奔回府城。不意高起隆見勢將亡，早變了心，已陰款於趙良棟。那趙良棟即令其謀殺夏國相，故高起隆為殺夏國相，就在夜裡亂起來。還虧夏國相平日最得人心，當高起隆引親兵乘夜殺進時，夏國相的護兵不令其進帳，且大呼道：「夏公忠以報國，恩以待人，汝輩奈何從賊乎？」言猶未已，高起隆的親兵早散去大半。高起隆大怒，欲衝進夏國相帳中。於是夏軍的護兵一齊抵禦，乃砍高起隆為肉泥。夏國相歎道：「國家將亡，宜有此等怪象。今高起隆死矣，何若死於國，猶流芳千古乎。」說罷，知高起隆已與趙良棟有約，恐其外為應，乃立刻領殘兵奔回。惟趙良棟、王進寶已乘後躡追，夏國相不敢戀戰，沒命奔至城垣。趙良棟乘機猛擊。還虧譚洪接應，救得夏國相進去，而城中外垣已陷了十餘丈。良棟欲乘勢直入，得譚洪死擋一陣，趙軍進勢稍卻。

　　唯譚洪身被數傷，是夜亦即殞命。

　　自譚洪死後，人民益為惶駭。且兵糧雖足，惟城內居民尚多，被圍日久，亦已食盡。馬寶不得已，分軍糧以濟一時。然因此民心稍安，惟軍糧漸少。

　　是時將官亦逐漸凋落，驚慌何可勝言，日望藏人救兵不至，君臣唯相對而泣。

　　由是軍心益懼，皆怨吳世蕃不應召回馬寶，以至一子錯全盤皆亂。故世蕃聽得，更懼為軍人所害，急召郭壯圖入保行宮。胡國柱以郭壯圖獨當一面，不可移動，奈吳世蕃不從，胡國柱憤極，悻悻回寓，即咯血而終。自此王會、高起隆既死於城外，胡國柱、譚洪亦死於城中，只餘夏國相、馬寶、郭壯圖三人，雖智勇雙全，此時亦鞭長莫及。趙良棟乃與各路晝夜攻擊，直薄城下。

　　兩軍血肉相薄，相持數月，周兵益疲。至次年夏間，糧草皆盡。且歸化寺一帶，自郭壯圖退保行宮，兵力益單，早被貝子賴塔、彰泰攻陷。

　　是年秋七月，桂撫傅宏烈斬馬承蔭於柳州，桂亂悉平，故傅宏烈復帶兵入滇。自攻下歸化寺後，五華山勢已孤立，加以趙良棟、蔡毓榮不住攻擊，延至十月，城中食盡，南門守將方志球陰與蔡毓榮相通，即獻南門，放蔡軍入城。由是諸君齊進。甫報到南門失守，吳世蕃及郭壯圖先已自盡。夏國相與馬寶引心腹親兵直行衝擊，欲殺一二敵將，然後自盡。不料蔡毓榮已下降者免死之令，軍士多已投降。馬寶部將張祺大怒，立殺降者二人，於是軍中嘩然，反倒戈相向。蔡毓榮更下令，殺得夏國相、馬寶者，賞以萬金。於是蔡軍一湧向前，萬槍齊發。馬寶恐被擒獲，先行拔劍自刎。夏國相急引親兵望西奔來。忽前面敵兵紛紛擁至，正是趙良棟大兵，槍聲響處彈子如雨而下，夏國相即身被數傷，立即斃命。未幾大學士方光琛馳到，亦被擊死。趙良棟乃與蔡毓榮盡降周兵，直望五華山追來。所有護守行宮的軍士，皆已投順。

　　趙、蔡二將先將人馬分扎五華山上，並管束降兵，各帶健卒千人，欲直進吳世蕃行宮。未幾，貝子賴塔亦到，乃相將同入。只見一人伏屍而哭。趙良棟大喝道：「大軍至此，尚不降耶？」那人聽得，卻拿起一飛錐向趙良棟打來，然後拔劍自刎。還虧趙良棟眼快，那飛錐擲個落空，卻擊中背後護兵一人，立時倒地。良棟即率親兵上前，欲拿那人，已是自刎死了。細視其人，乃吳世蕃的大學士林天擎也。因聽得吳世蕃已是自盡，故進宮來欲殮葬世蕃屍首，以免為敵兵屠戮。不料正哭一場，趙良棟已到，遂不及殮葬吳世蕃，即及於難。趙良棟並令親兵琢林天擎為肉泥，復割吳世蕃首級，以備回京獻俘。徐即與蔡毓榮賴塔再進裡面，但見宮女、宮監在後園林樹中投環自盡者，不計其數。余外有投井的，有服毒的，男女屍首層疊於後宮。趙良棟見得，喟然歎道：「婦人豎子且捐生殉國亡，王宮內無一降者，可見人心尚非從我也。使三桂父子勵精圖治，勇於進取，天下誰屬，固不可知。乃有此固結之人心而不知用，徒苟安佚樂，自取敗亡，豈不可惜哉？」說罷，令軍士將宮內各宮監、宮人屍首收殮埋葬。又見雲南人心固結，以連年被兵，乃請款賑濟窮民。並將國相、馬寶等戮屍。又函吳世蕃首級獻俘，一面奏捷入京，報告肅清，酌留兵駐滇以辦理善後，然後班師。

　　時朝廷聽得雲南已平，先令戶部發幣五百萬以賞軍士。計有功諸員以圖海、趙良棟、蔡毓榮、王進寶、張勇居首，孫思克、李之芳、傅宏烈、賴塔、穆占、希爾根、碩岱、彰泰、徐治都、楊捷、姚啟聖、施琅、吳興祚等次之，俱受上賞。又以軍興以來，諸大員多有失機僨事，至是乃降旨罪之。詔道：當吳逆初叛時，即選滿漢精兵，命順承郡王勒爾錦統之，計程三月可至荊州。乃不乘賊遠來馬疲守備未固之時渡江扼險，挫其鋒銳， 俾賊得以其暇，據守湖南要害，犯我夷陵江西，分我兵力。耿精忠、孫延齡、楊嘉來相繼變亂，勞師數載，無尺寸之功，惟安坐以索督撫司道之饋送。其貝勒尚善、察尼、鄂鼐等共攻岳州，奉命以舟師斷賊餉道， 動以舟楫未見風濤不測為詞，迨長沙大兵已進，尚不乘機夾攻。又簡親王喇布遲留於江右，貝子鄂洞失機於陝西，若非朕運籌決策，力飭水師會取岳州，飭岳樂江西兵進取長沙，飭圖海陝西軍速復平涼，則疆宇幾不可問。教師糜餉，誤國病民，情罪重大，在他人尚不可原，況王貝勒等與國家同休戚之人乎？所有順承郡王勒爾錦、簡親王喇布、貝子鄂洞，著議政王大臣悉舉太祖太宗軍法嚴行議罪。

　　自此旨一下，由王大臣議得，皆予削爵籍產，或拘禁有差。其餘逗留失陷岳州之都統珠滿，失陷太平街之前鋒統領伊勒都齊，敵退營空飾報克復都統巴爾布，岳州敵潰不能邀截之輔國公溫齊，調援永興數月不進之額駙將軍華善慶，屢次敗潰詐病回京之覺羅舒，怒及左都御史多諾、兵部侍郎勒布等，皆治以失溺之罪。又以此次軍興，糜費數載，乃令戶部量改鹽課，酌增雜稅，以為彌補。又以此次軍報每多遲滯，又令兵部於驛遞之外，每四百里置筆帖式、撥什庫各一，以速郵傳。凡甘肅西邊五千里，九日可至；荊州、西安五日可至；浙江四日可至；與從前迥不相同。此次成功，以滿員圖海、漢員蔡毓榮、趙良棟、王進寶為最首，爵以公侯之位。自此駐川、駐滇、駐湘各大兵，亦陸續班師。至於以藏人交通三桂，至動後來衛藏之兵，都是後話，是書不能備錄矣。
