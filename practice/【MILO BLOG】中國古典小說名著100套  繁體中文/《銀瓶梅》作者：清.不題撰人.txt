銀瓶梅
作者：清.不題撰人    古吳娥川主人 編
又名《蓮子瓶演義》《第一奇書蓮子瓶》


                     目錄
 
第一回　見美色有心設計　求丹青故意登堂
第二回　假結拜凶狠施阱　真賜贈神聖試凡
第三回　陳秀才一念憐貧　裴公子兩番放餌
第四回　行善念劉芳遇神　設惡謀裴彪通寇
第五回　設陷阱強盜露餉　畏律法秀士埋金
第六回　裴公子暗施辣手　柳知府昧察慘刑
第七回　松林中顏氏產子　荒郊外陳升盜屍
第八回　求伸冤反惹冤孽　因逃難復救難人
第九回　虎豹山兩雄被獲　徐家莊雙傑聯婚
第十回　訪妻蹤青州露跡　念師骸山野逢魔
第十一回　奸狠僕負恩陷主　俠烈漢赴險馳駒
第十二回　劫法場瓊玉脫網　匡朝政九齡辱奸
第十三回　睹時艱力辭解組　盡忠告勇退不羈
第十四回　惜英雄九齡贈書　恩酬願明皇發駕
第十五回　鳳凰山花綱劫駕　赤松林瓊玉除凶
第十六回　唐明皇車駕回朝　梁瓊玉職封鎮蜀
第十七回　棄綠林白高得薦　赴翰苑劉陳首登
第十八回　征山寇陳升明薦　探營寨裴彪暗謀
第十九回　救劉陳謝仙點化　賺裴古唐師獲奸
第二十回　來巡撫抄拿奸眷　回長安擒獲叛臣
第二十一回　證逆臣欺君正法　征山寇奉旨提兵
第二十二回　攻茅山唐將施威　設地雷賊師取勝
第二十三回　破賊巢因功繼賞　封將士大會團圓

第一回　見美色有心設計　求丹青故意登堂
 
　　詩曰：

　　種福尋常休上天，不欺暗室便為賢。

　　勿因惡小隨中做，積禍中來日入愆。

　　光陰同逝，歲月其流。俗世中跳得出七情六慾圈兒，打得破酒色財氣關子弟，知已所當者，名；又自能所知戒者，過；方成豪傑。反此二語，定然做出千般百計鑽求，甚至無所不為，遂至妻子不顧、父母不連；親戚名分不顧、朋友交情義絕。只圖一時歡娛，卻害他人性命，以辱名放，為倫常種種之弊。可不歎惜哉！惟酒色財氣四字，似乎相均一則，然究不竟一財字足統酒色氣三則矣！怎見得財字利害倍統三則？

　　假如一個人受著凶窮之苦，捱盡無限淒涼，早起來看一看廚灶，並沒半屋煙火；晚入室摸一摸米缸，無隔夜之糧，妻子饑寒，一身凍餒，粥食尚且不敷，哪有餘錢沽酒？更有一種無義朋友，見面遠遠逃避，即近見亦白眼面寒，相知只有心無恨，哪有另心覓美追歡？身上衣衫襤褸，凌雲志氣，分外損磨。即親中莫如兄弟，且低視於汝，笑落一籌，思前想後，只能忍氣自嗟，怎能有心與人爭氣？正是：一朝馬死黃金盡，親者如同陌路人。此四字計來，豈非財字倍加利害，足統三則乎？此是曰一貴宦公子，為色拋金，惟欲追享樂，豈知天不從人之願，偏偏遇著一位困而有守秀士、貞潔文娘！後來反災及其身，以至危戮父母妻子，父子俱災，弄成不忠不孝，皆因以財易色而至禍。可歎其遇由自取！

　　卻說大唐玄宗帝明皇，其登基初年號開元。按史事，睿帝皇帝乃李旦，他因太子勸進，起兵誅戮了武則天眾武黨，並滅除韋氏，反周為唐，中興祖基。但李旦在位兩載，不樂為君，故傳位於皇太子，為太上皇。不數載，駕崩，壽五十五，葬於橋陵。也不多表。此書中單說唐明皇開元之初，前用一班忠賢為相，宋璟、姚崇、韓休、張嘉貞、杜暹、張九齡等輔政，至治太平民富，可稱盛世。後來不有其終，貶逐眾忠良，復用李林甫、楊國忠，政又紊矣！

　　當時，又有一奸佞之臣，官居兵部尚書之職，拜任李林甫門下。二奸結為心腹，大為唐明皇信任，言聽計從。他乃江南蘇州府人，有子一人名裴彪，他名裴寬。但裴彪，父在朝廷近帝，彼在家未任上兩載，只捐納武略將軍武職。年方三十，癡堂妻妾，一心未足，為人凶險，品行不端。凡見人閨女抑或妻妾嬌美，無論有夫或孀婦，即立起淫心，千般百計要弄上手來方休。日前恃父在朝官宦勢力，欺凌虐陷附近平民過多，實是色中餓鬼。

　　蘇州府南門城外，有一專諸裡，內有一貧寒秀士，姓劉名芳，身入黌門，才高志大，但未曾早捷，高登科甲，年交二十四歲上，父母雙亡。單身，並無兄弟。彼原籍鳳陽府人氏，寄客寓於蘇州已兩世了。娶妻顏氏，生得相貌嬌嬈，尚未產育男女，現在懷孕於身。這劉芳仍是在本土學校訓課生徒，習文學以取資度日，二者，自得習讀以待秋闈應試。

　　一天，劉秀士出門買物，出城去了。

　　禍因顏氏精於女工描繡，多與豪門描刺綾絹，以資丈夫誦讀日給之需。

　　亦一內助之賢婦也。此天，在門首買些絨線之物，正遇本土狼宦之徒，即系兵部尚書公子裴彪道經劉芳門首。一旦看見顏氏娘子美貌如花，不勝羨慕，即駐馬挽韁，雙目睜睜看去。顏氏娘子忙閉門進內，不表。

　　只說裴公子一路回府中，一心專意在此日所遇的美佳人是個本土劉秀士之妻，怎弄得她身從於我？豈不是枉思妄想。也不竟懷，怎出於口的嗟歎之聲！早有近身服役家丁，一見公子心有所思光景，短歎長吁之狀，即請問：「公子大爺，有何心事不樂？懇明示知，小價或可替主分憂，如何？」

　　裴彪曰：「汝等哪裡得知？我今天出城游耍，及在南門外回府，只見專諸裡內劉秀士門首，一女娘生得美質娉婷，只可惜一朵鮮花插在牛糞之上！他雖一窮困秀才，但是個守道學的書癡，平日又不與會交，怎能有竅通彼內室之婦女？某意欲用強，打搶回來，只恐他協同本土鄉宦縉紳士人呈本境大員得知，傳入京師，禍及父親，是不敢造次也！思算不來，是至心憂不下。汝等眾人有何妙計謀，與本公子酌力得來？倘事成就賞你們白金千兩。」

　　內二家人曰：「公子大爺不須懷憂！小人已有計謀，或可辦來！此事且急切不得，且更不可明搶，搶奪果有礙於國法，只暗算個萬全之策即可。惟劉秀才書寫得一手妙丹青，本土頗有名聲。公子爺來日攜帶綾絹一匹，親往他書室，以求書寫丹青為名，他見公子爺是個赫赫有名的貴宦公子，定然一諾允從。書成後，特往謝他妙筆，故厚交好，以圖假結拜手足，定須多用些金銀與彼，只強為通家交厚，相善往來。且劉芳是一窮酸秀士，見金帛哪裡有推卻之理？但得他妻乃婦人水性之見，又以公子顯貴宦門，少年玉采，未有不貪而動其心也！倘果然性硬難動，須窺其隙竅破綻處，用智取之抑設計用強也，此事何愁不就算的？」

　　裴公子當時聽罷，大喜曰：「此計妙甚！莫無遺策，可唯依也。事成之日，重重有賞。」計謀遂定。

　　次日膳後，主僕三人同行。公子上馬，二家人持卻綾絹在後跟隨，一程來到劉秀才書院中。先命二家人通報，劉芳一聞知有裴公子到來拜探，即出門迎接。裴公子滾鞍下馬相見，劉芳請公子到內堂，分賓主而坐，命門徒遞敬茶畢。

　　登時，劉芳動問：「公子貴駕辱臨寒舍，有何賜教？」裴彪曰：「無故不敢造次訪尊府，只因久仰足下妙手丹青，遠近馳名。今裴彪亦得聞羨慕，故特攜來素絹一幅，仰求妙手一揮，致意珍作，將為敝室增光，祈勿見卻，辛甚！」

　　劉芳聞言，微笑曰：「公子哪裡得聞誤聽，敢當謬賞？難道不知劉某乃一介寒士，只因進學後兩科不第，想必命限，定該一貧儒終於困乏，無有開科之日也。故設教生徒，度捱日給所需，並伏竊竊學效別人書一兩張俗筆丹青，不過售於市井中，村落裡，是見哂於大方者。只不過以備日後防身餬口養老之謀耳！豈敢有污公子貴人之目，皮要書寫污了綾絹貴重之物，可惜之並難以賠償起的。請公子收回去，另尋妙手之人，方妥當於用也。」

　　公子聞言，冷笑曰：「足下之言，太謙虛矣！莫非不肯見賜乎？裴某久聞先生妙筆遠馳，近稱第一，我蘇州一府丹青，無人與匹，何須過於拒辭？某非為白手空求者，倘承允妙手之勞，自當重謝，休得推卻！」

　　劉芳曰：「既然公子不嫌污目，吾且獻醜罷！豈敢當受公子賜賞之物！但不知尊意要書的山水雲石抑或人物鳥獸花木之景？」

　　裴公子曰：「花鳥雲石，山水人物，八大景致，只由足下妙手傳神，何須限吝乎？」

　　劉秀士領諾，又曰：「此非一天半日功夫立就，且待兩三天，劉某書成，自當親送至府上，如何？」裴公子曰：「既得先生妙手承允，豈敢重勞親送！且待某於三天之後來府上取領，並攜送墨金來致謝也。」

　　語畢相辭，拱別起位。劉芳送出門外，公子上馬，二僕人跟隨回府而去。

　　劉芳回身。不知何日寫出丹青，公子來取，且看下回。

 
 
第二回　假結拜凶狠施阱　真賜贈神聖試凡
 
　　詩曰：

　　君子相交淡水長，小人如蜜也凶狼。

　　見機擇方為智哲，醒眼須分免禍殃。

　　駐語奸狼公子辭歸府去。單說劉秀才有一厚交故友同學，是飽學之士，亦是身進黌門，未曾科第，姓陳名升。他家富饒足，承祖上基業，有百萬資財之富，田連阡陌之廣，不似劉芳是個貧寒秀士。但他二人交結相善日久，迥非以貧富分界。這劉芳屢得陳升助的薪火之資，原是厚交，不吝惜之處，足見陳升是個仗義濟急君子。當日，陳升不時過到劉芳家中敘談。劉秀才又有一見愛門生，姓梁名瓊玉，也是個本土富厚之家。但瓊玉一二九少年，父母雙亡，並無兄弟手足。彼雖年輕，也會學習武藝，算得一文武小英雄，是與劉芳一厚誼師生，亦不時資助師之困乏。不多細表。

　　當日，劉芳數天之後開筆書寫起一幅人物花鳥、山水雲石八大景。後兩天，裴公子親到堂中拜領。劉秀才迎接，入下座、茶畢，方取出綾絹一幅遞上。裴公子雙手接過，徐徐打開。

　　劉芳先問言曰：「雖承公子不嫌污目，只可見笑大方耳！」裴彪看罷八大景畫工精妙，大加讚賞曰：「巧手！果名非虛傳也！改日復來致謝，以禮酬先生巧妙之筆。」

　　劉芳微笑曰：「此濫習學海，書來敢當公子謬賞，何得言謝！」公子登時告別，收絹幅入袖中，上馬拱別而去。

　　到次日，果然命兩名家丁扛抬盒中各式禮物來謝。此一天，適值陳升秀士到劉芳家中坐談。此日一見裴家主僕五人公子前進，禮物在後，一程扛上排開。堂下有劉、陳二秀才迎接，分賓主一同坐下。及問起，陳升方知裴公子繼此重禮是酬寫丹青筆勞故也。公子又問明得陳升也是個黌門秀才。

　　當時，一揭開各盒，只見四季時果、海味山禽食物，又是綾羅絲緞，春夏秋冬各式二匹，又有一綻白金，足有五十兩。劉秀才見了這許多食物綾羅銀子，搖頭開言：「不敢領受重賜！此乃些小舉手之勞，敢當此過豐重禮？公子可即令盛價扛回府中去。」

　　裴公子冷笑曰：「足下勿怪裴某率直之言、自得誇張之罪！想家君在朝，身當部屬，於財上千百猶如牛羊身上拔一毛、大樹林上摘一葉耳！今此些許禮物，何足掛齒！且不妨得罪，汝非富厚之家，身上做一兩件衣服遮身，免失斯文一脈。休多見卻！」

　　陳升見裴彪如此說來，只道他真情重念斯文窮儒者，即向勸曰：「既明公子一片盛意，劉兄長亦不須執卻其美意！」劉芳聽了，只恩受領食物並綾羅，卻要返其五十兩之金。公子懇至不依，劉芳只得欣然拜領。

　　當日，裴公子請告別。劉芳挽留，款以早膳。陳秀才又傍留勸止，公子只得允諾領命。

　　此天，劉秀才命門徒備辦酒筵。

　　裴公子先開言曰：「裴某久聞陳、劉二位先生經綸滿腹、八斗高才，不日奮翮飛騰，為帝王之佐。今裴某一心敬重，實欲仰攀結拜為異姓兄弟，且又同述一府往來愛誼，未知二位尊意如何？」

　　劉、陳曰：「這是不敢高攀公子。汝乃顯貴宦門之輩，吾二人是個不第寒士，多有玷辱，豈敢從命乎？」

　　裴彪冷笑曰：「某乃一介武夫，不過藉家君近帝之樂，卻是個白丁無墨者。若得二位文星結拜通家，所有文書往來修遞，全憑指點，吾之幸也。且待某投書，往達京都，稟明家君，家君在部中，待汝此科，自有照應，科甲准聯矣！」

　　劉、陳聽了，不約同心喜悅，便允從曰：「如此吾三人不以貧富貴賤所分，且效著桃園再結之誠。」即日排修香燈於階前，三人就向當天下跪，祝告表文一番，有裴彪居長、劉芳為次，陳升年輕為季。三人中，陳、劉倆真心裴為假。

　　當時，只有劉秀才娘子顏氏在屏後偷看。見夫君結拜稟祝得明白，忍不住一聲笑，早被裴彪個有心人一目瞧望入後堂，偷看見了。顏氏她只得急退入內房躲避。

　　當時，飯饌齊備，三人坐周敘飲交談，不覺三度申刻，已是日落西山。

　　裴公子告別，陳秀才亦抽身，劉芳送別二人去訖。劉秀才回至房中，對妻顏氏曰：「拙夫自十八少年進身黌門，一連兩科不第，是必功名遲滯也。今或籍裴公子父親在京部，加些少提拔，得以功名早濟，未可知？」顏氏曰：「丈夫休妄喜歡！依妾之愚見，此段金蘭結拜得好不，不必言的，如不結交此人，更妙也！」

　　劉芳一聞妻言，心中不悅，曰：「且住口！汝婦女之流，豈知通變？此日結拜，我非高攀於裴公子。他出自真誠，來致謝我之丹青，是彼先陳及與吾二人結拜的，非我與陳升弟定必背靠此人！今汝冷語閒言，是何道理？」

　　顏氏曰：「妻非敢冷言多管！妾自歸君家數載，果蒙陳秀才多少恩惠提扶，不時贈助薪水之資，並義門生梁瓊玉也是一般恩惠周相，實出於一心扶持我夫婦者。何曾平日聞見這裴公子與汝些少往來，恩至之交？今因書寫二幅丹青，便即謝送此厚重之禮。如觀此人，必有一貪。丈夫乃讀聖人之書，明晰理者，豈不聞『君子之交淡如水，小人之交甜如飴』？當汝結拜時，愚妾在後堂觀見汝等祝告神祇之語，已忍不住發笑一聲。這生面人定必是裴公子，一聞妾聲音，即目睜睜偷看，料想此人不是個善良之士，比如陳秀才是汝故交，妾來數載，哪有迴避之？哪有生言議論之？他乃正大君子，只無可疑忌者。今交結這裴公子，君須詳察其人乃可。」

　　劉芳聞言頗怒，曰：「婦女之足，三步不出外堂。自此有客到來探望，不許汝出入。多失男女之序，又露人眼目。」這顏氏見丈夫認真說來，只不答言，無語。話分兩頭。

　　再說陳升別卻劉芳，與裴彪分手，各自入城。未至家中，於道途中，只見一白髮老翁遠遠而來。不覺行近陳升門首，邊奔走邊連聲稱說：「有寶貝賣！」陳秀才一駐足，向老人跟前拱手動問：「請問老丈，既有寶貝物件，何以日間不來沽賣？今已天色晚了，又在學生門外呼賣不已，實為欠解，請道其詳。」

　　老翁見問，冷笑曰：「足下未知其由。老拙果有非凡寶貝一物，善能救解人之實厄。但吾初到盛境，不識得程途，趕至入城，天已是晚了。忙速中連連呼賣，或遇富翁善士，有憐急相幫如買者，又得求借一宿，來日早早回家，免至徬徨也。」

　　陳秀才聽言，曰：「原來老丈是失路之客！請問老丈上姓尊名？」老翁見問，既曰：「老拙姓呂名扶世。」復轉問陳升，求借一宿。陳秀才一諾承允，即請他進至大堂中。老少分賓主坐下。陳升此時問及：「尊者有何盛寶？求借一觀。」

　　老人見陳秀才乃一賢良君子，即取出一物。用五色絨線包裹數十重，一一揭開，乃一個小小瓦淨瓶，言：「此寶名蓮子瓶。」陳升見了，冷笑一聲曰：「老尊丈，無乃謊言欺人的。汝今一小瓦瓶，何為寶貝之物？」

　　老人曰：「足下休得小覷此物！汝乃富厚之家，園中必多種植花果之物，內有栽種之蓮，且取來蓮子二三兩，待老拙當面試演來，演汝一觀，便知它是一個寶瓶矣！」陳秀才聞此說，即命家僕往後園取到蓮子一盅，遞過賣寶老人。他即持過，挑揀上四十九粒放在瓦瓶中。他低聲唸唸有詞，不知什麼咒言，一刻間，瓶口標出成枝，二刻發葉，三到開花，四刻仍結回蓮子，當時遍室異香。

　　陳知細看每一蓮花，四十九朵結四十九粒蓮子。實乃是個寶瓶奇物也。

　　陳升驚異曰：「學生果乃肉眼無珠，不識此瓶是稀世之寶。未知老丈果售否？」

　　不知老丈如何對答，或售或贈，且看下回分解。

 
 
第三回　陳秀才一念憐貧　裴公子兩番放餌
 
　　詩曰：

　　救急扶危君子忠，貪花起釁小人心。

　　試看善惡裴劉行，福者善兮禍者淫。

　　當下，陳升問及老人果售賣的價值幾何？老人曰：「售取之價有限，不過三百兩耳！」陳升曰：「三百兩金，小事也。且命家僕排上酒飯，料得老丈未用晚膳的，明日差家人送汝回盛鄉。」老人曰：「既蒙售取買了，且要先賜交白金。老拙收下，方敢領款酒飯，若不先交銀子，決不敢領情。只憂足下明日疑心不買的。」

　　陳升曰：「老丈哪裡話來？晚生乃是個頂天立地之人，並非吝慳之輩，豈肯失言！請放心，只三五百之金，何是掛齒！」老人聽了，冷笑一聲，曰：「老拙今已看全，倒也見盡了這世俗之情，多少慳吝薄心陰險之人！千萬人中選無一二信行者。」

　　語畢，拿回瓦瓶，抽身而起。

　　陳升起位跑上挽留住，即命家人取出白金，一箱千兩，扛抬出放在中堂：「敬請老丈，要用多少便是。」老人就將銀錠挑取五十兩一錠，共六錠，足三百兩之數，用香囊盛起，藏入懷中，拿起瓦瓶，大步走出。

　　眾家人見了，大呼曰：「相公，原來此老人乃一老拐徒！且待小人等追趕拿回，明日送官究治，取還銀子，才得甘心矣！」陳升曰：「三百兩銀子是小事。他是八旬老年之人，倘趕他失足仆地跌死，實乃人命關天。想必他家貧如洗，是才將此寶物騙吾親觀，實來討借此銀子耳！不許汝們捉拿，待我親自追請他回。」

　　言畢，發足飛步追趕去。出門已是天初黑暗，月色光明。

　　只見老人飛跑趕急，至一石閘門，頭一搶撞，卻死僕於地中。陳升一見，自驚曰：「不好了，幸得吾也有先見之明，不容許家奴追拿此老丈。不料他畏懼追趕，今撞死於非命，原我之罪過。」自想過意不去。又未知他是哪方人氏？只問得姓名，不及問其鄉居。但彼有寶物銀子在身，且守候至天明，待有親誼人來承認，方免被旁人奪盜他財寶，且買備衣棺，連同財寶二物同葬，得汝九泉心息。」

　　言畢，將身上長罩袍脫下，蓋在老人身上，駐足守候。不一刻，這老人大呼起來曰：「陳先生也來此乎？」

　　陳升一見，又驚又喜，即曰：「老丈，今身體安否？」老人曰：「老拙一刻撞暈了。今回汝來追迫見君。」

　　陳升曰：「某來特請老丈回寒舍用過晚膳，非追趕也。且銀子乃小事，汝且拿去，用度足矣。並小瓶寶貝，晚生輩又非要汝的，休得以此介懷！」

　　老人微笑曰：「果善哉，陳君也。於萬人中未得一者！吾將此瓶送汝作護身之寶，汝之尊府，吾是不到矣！」

　　陳升曰：「寶瓶乃老人家傳好東西，晚生斷不敢領受。」老人曰：「陳君不知有旦夕之災飛來，倘不得老拙寶瓶，不久災禍臨身，並無別物可救！如得此寶，汝及故友劉芳也無妨礙矣。」

　　陳升聽了，驚訝曰：「晚生平素謹守國法，不負官糧，不欠民債，不敢與人爭鬥，縱有災殃，只憑天所命耳！」

　　老人曰：「陳君以老拙是何人？實乃呂純陽四海雲遊，又在凡世試察善惡行止。今我以青年有善行，珍重賢良，日後前程遠大。汝陳、劉兩人身近帝邊之貴，但不日果有災禍臨身，故特將此瓶贈汝，日後有解災厄之用。且收除妖道以安邦國，皆藉此寶。今且將四十九顆蓮子納回，每日吞食一粒，食訖，不見飢餓。謹記收藏。切不可近狎污穢之所。去也！」一陣狂風，一刻不見了老人。只見星月交輝，碧空雲淨。當時，陳升望空拜謝起來，獨自歸家，已是時交二鼓。細思有此異事，又蒙神仙呂純陽點化救厄。一回府，將寶瓶蓮子收入書齋畫中，連妻子也不知之。是夜不表。

　　再說裴彪是日行了請貼命家丁投送，聯請劉、陳兩位義弟進府堂敘歡。

　　當日，陳、劉怎知裴彪是個奸險之徙？二人聞請，同往相見，弟兄呼喚，裴彪先開言曰：「昨叨二弟盛款，愚兄今天特具小酌，邀請兩位賢弟到捨一敘。

　　幸蒙不棄，見柬即光臨到，愚兄喜感不盡！且待兩天差家人往京都，對家君說在本土與秀士三人共結同手足之誼，待今科進場考選，定有關照，準得金榜題名。」

　　劉、陳聽了，喜色飛揚，不勝感謝裴兄長用情見愛。三人言語投機，一假兩真。自卯辰時候飲酒交談，至未刻方才散席收筵。

　　當時一刻，裴公子進內復取出白銀兩大錠，共成一百兩，對劉芳曰：「吾知二弟家貧淡泊，前之五十兩，不過供些衣裳冠履之用，別的費用俱無。今再送白銀百兩，且攜回作些燈油需用以供習讀的幫助。」劉芳搖首曰：「前日叨擾賢兄盛禮，且有白銀五十兩強使弟受之，已有愧了。但以交情意重，不敢卻返。今之百銀見賜，實出於無謂，弟斷不敢領當也。」

　　裴彪冷笑曰：「如此賢弟非以交心為首，視某郎百兩有限之數即要見卻，倘日後還有患難事，還有什麼捨命扶替者。吾一心以二弟清貧，至以些少之金略扶助，多有褻瀆，爾便認真，果非知我心也。」

　　當時，陳升見裴公子自此說來，又見他兩番贈金與劉芳，言出於真誠，便不勝歎美他是個豪俠之交、救困撫危之士！怎曉得奸狼其中用此番香餌計謀？當此便勸劉芳領受下。休多言之。劉芳被強勸一番，只得順受拜謝之。

　　又言談一刻，兩人告別。裴公子親步送出儀門外，陳、劉也分頭回家。不表陳升。

　　只言劉芳一程來至南城外，見江邊石勘渡頭有一年少女娘，在江邊痛哭，向江水淒然下拜。劉芳住足動問曰：「汝這年少婢人，乃閨中細女，何故輕出，向江邊痛哭下禮？想必要投死江中，莫非汝深閨不謹，差錯行為，是一死不足惜？倘有冤屈逼凌，不妨直曰明言。某若少有可與出力者，定與汝少年弱女解紛，不必畏羞隱諱。」

　　那年少女娘含淚曰：「君子不必疑心。奴雖乃貧寒弱女，頗明禮節。只因先君在世，欠下債主白金五十兩，上年身故了。奴只有老母孤零，被屢次來逼取利息，不能交還，今即要交償還五十兩本金。昨天此人親到吾母家，在母面前言逼取還，如不償交五十兩之數，即要勒娶奴為第十房妾。幸得慈母不允，他即起狠惡之言，限以五日之內有足五十兩之數還他即休，如若仍無銀子交償，第五天即花轎登門強娶，決不容情。為此，奴不想留此苦命於陽間，特來喪葬於水府。一來免玷辱，二免慈母擔擾。君子不必勸奴以生，斷不在人間以受此狂狙之玷辱也。」

　　劉芳聽了，忿然不悅曰：「五十兩銀子豈可以一少年之命菹乎？」女娘曰：「家貧如洗，親者不親。哪人肯憐孤恤寡？故不得不死耳！」劉芳聽到此，不覺動起憐心，下淚曰：「世間狠漢因財逼命者不少，可惜她孤孀母女被此土惡威逼，可憫也！」又呼女娘：「不必尋死！吾有白金剛足成一百兩，五十兩一錠，共二錠，汝且攜回，將一半交還此惡逆，一半留為母女度日。就此去罷！」

　　少女曰：「須蒙君子盛情答救，恩同天地。但今一面未識，豈獨在此江邊受領賜銀！奴實不敢拜領。旁人觀見不雅，敬請君子移貴步至寒舍，待家母主張可否受領，方得於禮無礙也。」劉芳聞言，笑羨一聲：「光明正大女嬌娘，令人可敬！且請先步指引，待某隨後來見壽堂母。」

　　果行不半里之遙，少女進內，復有六旬婦人出門迎接。劉秀才只隨進內坐下。老婦請過姓名，方知是本土秀才，即曰：「多感答救小女於江邊。倘恩星到遲一刻，小女身葬大魚腹中矣！老拙還未知其由，今回歸說出，方明劉先生大恩人也。」不知果能救贈得母女如何，下回分解。

 
 
第四回　行善念劉芳遇神　設惡謀裴彪通寇
 
　　詩曰：

　　漫言三尺沒神祇，暗室虧心有四知。

　　善者得昌行惡禍，只爭來早與來遲。

　　當下，老婦言：「得劉先生搭救大恩，但此禍乃先夫留下，果與土惡揭借此銀子有年，息倍於本了。上年先夫身故，將衣裳首飾之物變賣盡，方得寄土為安。但今土惡威逼銀子，自是母女一身抵當，哪裡敢受恩人白手相送？況且家貧空乏，哪有還償之理？然前少後欠，均屬同科的，何須恩人與土惡互易？」

　　劉芳曰：「此白金，吾劉某亦受厚友相贈的。今並不要償還，休言欠字！汝母女休得介懷！」

　　老婦曰：「天下並無有此仗義恩人，是無恩可報，不免將小女侍奉箕帚，少報恩德。」劉芳曰：「賢母之言差矣！劉某乃一貧儒，現有家室，豈敢有屈令愛少年！就此告別了。某因一時忿此土惡凌逼，且惜少年一命，故不憚來此轉送此金，以完了我心，非望報也。」

　　正起行走，老婦止之曰：「既不允，請恩人且慢！先夫在世，最好種果栽花，請君進破園中一觀。汝是讀書之人，頗愛花木之雅，今一賞如何？」

　　劉芳允從。

　　一進花園，只見多少奇花異果，皆非世俗所植的。劉芳又見左右有高低兩株奇樹，不識得是何果木？劉芳請問兩樹出處，老婦曰：「左邊之樹，高一丈七尺，獨生七十二葉，結七十二果；其果長三寸，遍均金色。右邊一樹三尺餘，獨生三十六葉，結三十六果，其果長一寸半，遍均紅色。左樹名長生果，右樹名不老果。此果非所常有，非所常得。今各摘二果送與恩人一嘗，且留各一歸遺細君。如君夫婦食果，增壽至百紀之外。」

　　當時，劉芳食來二果，真見異香甜美，直透丹田，五心爽朗，讚美佳果，稱謝，將食余二果收藏下。

　　老人又曰：「此兩種非凡間所有，恩人明日午刻來此折枝，回歸種植可也。」劉芳允諾，登時告別歸家。已是初更時候。

　　顏氏正要備晚膳與丈夫食，他言食了美果，覺得甚飽。又取出各一果與顏氏食來，果羨清香甜美，五心透爽。顏氏問及果之奇美所出之由，劉芳將所遇一一說知，顏氏聽罷，大讚美丈夫所行陰積善事，天必賜佑了。當日，劉芳夫婦得食卻仙果，後來雙雙享壽到一百四十餘歲善終，無疾而逝。也無交代。

　　到次日，用過早膳，一心往取仙樹種植。說知顏氏，又命各生徒暫歸家，來日方回課文藝，單留梁瓊玉一人在窗中。他一出門，直程認此道途，行之半里，是上日舊途。一到了此地，迥非昨天在山腳的茅屋，只是一山丘荒之所、古廟宇一間。行近草徑，露出兩錠白金，即是原物。心下猜疑不定，即收拾取回。想來昨夜莫非撞遇邪鬼不成？只廟宇中看是何神聖？一身轉入，只見廟中一大座天階，兩廊荒廢，有爐案，並無司祝香煙。行近神前座上一視，乃系九天聖母，又見左邊金童捧著昨夜的長生果，右邊玉女捧著不老果。

　　當時，劉芳心下駭然。見此聖像，方知昨夜所遇母女乃神聖化身。即倒身下拜：「謝聖母賜食仙果。」又稟祝聖母娘娘：「劉某今雖困處下第，但日後也有功名成就之日，得其上上三勝吾圖第一。」心中喜悅，復謝稟祝曰：「倘得聖母庇佑，功名早遂，身貴之日，定然重修金闕、聖像維新，以酬聖恩。」祝罷，拜辭神聖歸家，將此異事對妻說知。顏氏聽了，不勝驚異，又言：「丈夫行此善事，不料是聖母化身試凡，可見暗室虧心，神目如電，但行惡之人，可不戒哉！」住語夫妻勉善之言不表。

　　再說裴彪，自從設計用些財帛，一心用釣，以賺劉芳之妻，假結為手足，以為如此，魚可上釣。豈知後來數次到其家，顏氏一心明知這裴彪非循良之輩，依著丈夫昨者吩咐之言，永不出一面。裴彪無可奈何，尋思無計。

　　此一天，悶悶不樂，在家無聊，只得往松江一遊，要以舒心娛懷。道途走到一山，名虎丘山，錯蹈山上陷坑，跌翻下馬，被山賊捉拿至寨中。

　　有賊首坐在當中，喝聲：「匹夫，見某大王還不跪下！好生膽子，敢來探聽某山寨虛實，該當死罪！」裴彪怒曰：「汝等乃綠林盜寇，要本公子下跪，汝子好生可惱！今裴某是失路誤走山下，非特來探聽汝者。汝若殺害了本公子，但吾父在朝中一聞知，大兵一到，將汝一群鼠輩，寸草不留也。」

　　盜首聞言，曰：「汝這匹夫，口稱公子，汝父在朝官居何職？姓甚名誰？且說來！」

　　裴彪曰：「吾父官拜兵部尚書，姓裴。吾公子名彪，本土哪人不聞大名？某現職武略將軍。」盜首自言：「某久聞裴兵部是個奸臣，與李林甫、魚朝恩一黨。我要報父仇，除非暗通此奸權，好能有機會。可先結識此奸的公子。」

　　當時，離座位，親解其縛，呼曰：「眾嘍囉實有目無珠，得罪公子。」

　　二人重新見禮，分賓主下坐。

　　裴公子又動問大王名姓，他言：「某乃本土江南鎮江府人，姓古名羈威。

　　先君名古全忠，乃昔武後臨朝，某父隨武三思隨征，為部將，立下戰功，蒙君王敕授江南吳松總兵。不想後嗣君聽佞言，奏說吾父縱兵下邊隅，擾害居民，實乃無辜被殺。今且因父仇不共戴天，故落草於松江府虎丘山，招兵買馬，有日糧草豐足，軍馬準備，即要殺進長安京都，定報父仇。只恨無內應之人耳！今不若與汝結拜為異姓手足，待公子修書飛達上帝都，報行令尊做個內應，倘得了唐室江山之日，自願推舉令尊公為君，吾為之臣也。只要報了父仇，某心願畢矣！」

　　裴公子聽了，大悅曰：「若兄果有此心，弟與汝結拜！」當日，二人拈香結盟。古大王年長二歲為兄，裴公子為弟。

　　禮罷，中堂上早已排開酒筵。兩人就席，雙雙對飲。

　　言談之際，裴公子問起：「兄長有幾位令公郎？」古羈威回言：「命蹇不幸，先妻死去數年，未有後嗣人。某落草為寇，但一心不以家室為念，又不妄搶民家婦女，故今尚是中年孤獨一身。」

　　裴公子讚歎：「兄長是個不貪女色的英雄之輩，與弟心性不同。弟一生毛病但專於美色。今有一心腹不滿意事，日悶無聊，遠遊松江，不期誤入此虎丘山，故今遇爾，得與兄長結拜，亦一緣遇也。」

　　當時，古大王問及：「裴弟有何心事介乎懷中？」裴公子將劉秀才妻顏氏生得一貌如花，是以求寫丹青為名，又假結拜弟兄，屢屢不得成就美事，千般打算不得此婦上手，是至心上大不如意事說知。古羈威聽了，微笑曰：「此事何難？彼既精於丹青妙手，就有機竅矣！賢弟且先回府中，待愚兄改裝下山，親到蘇州府，認做客商，言久聞丹青好手，特來聘請他到松江寫書方、繪名畫，謝他筆金千兩。彼是一貧儒，豈有不樂從而往？若賺他上山，一身猶如入於羅網，那時由賢弟計較這顏氏，如何？她從順了，不必說。倘不依從，再有別計設施。」

　　裴公子聽罷，大喜，在此宿了一宵。次日，仍用過酒膳，相辭分別。話分兩途。

　　單說古羈威此天改裝下山，一連五六日，方到得蘇州府城。入南門外，果然尋訪著劉秀才。先通報請見，有劉芳出門迎接入內，分賓主坐下，問清姓名。古羈威回言：「古姓名兆，為商家。久聞先生是一位丹青通府妙手，特遠來此敬請往松江府一遊，求寫丹青數幅，願謝千金。幸勿見卻！」

　　那劉芳一想：「今秋闈在邇，赴京都、入科場也要用一二百兩銀子，哪裡得來？不若湊此重謝，可承允於他。但往松江隔府多路，途則八九天，速趕則五六天，計往返不過十五、六日，可以歸家了。」

　　不知劉芳允往松江，如何中他毒計，看官，且聽下回分解。

 
 
第五回　設陷阱強盜露餉　畏律法秀士埋金
 
　　詩曰：

　　不畏神祇不畏天，只圖美色陷良賢。

　　一朝勢盡罪盈日，遠遁高飛命不延。

　　卻說劉芳計來程途不遠，得了千金重謝可以應科，得往京都也有路費，又足妻之日給用度矣！實乃天就成功也。但不必一刻承允之，便言以不思遠行為辭。

　　當時，古羈威見他不允遠行，心中又想一計，即依他曰：「既然先生憚於遠行，待某即於盛府買綾絹十匹，待先生細細在家書寫，仍謝以千金，是不失信的。」

　　劉芳聽了，倍喜，諾諾承允，即曰：「好！不過在下書的毫筆當於用否？但十匹之綾絹非三天兩日功夫，多則一月，趕速至二十餘天，不嫌污目，則可代勞趕起送上。」古羈威言曰：「須要先生書得傳神奇妙，兩月之久，不為遲延！」言畢，珍重作別而去。

　　果然，次日買白綾絹十匹送來，交劉芳接領下，又別去。那劉秀才哪裡得知內裡機謀暗算？只一心於十大幅白綾上書寫起大景人物、花木鳥獸、山水雲煙，奇峰怪石之類。剛得一月之前，早已繪起。

　　當時，古羈威等候一月。此一天，帶了兩人，扛抬一箱子來至劉芳家中。

　　令人通報知，迎接入內，分賓主坐下。

　　劉芳將十幅白綾寫成的景物一一展開。古羈威盡將觀看過，大加稱賞，連聲：「妙、妙！」即此徐徐卷理，命過二從人收拾了，將千金箱子呈上。

　　劉芳仍推讓，不敢當此重大之禮。古羈威曰：「區區千金，何須掛齒！今承蒙先生不卻，得此妙手丹青，實稀世之寶。請先生收領。」

　　當時，劉芳將箱子封皮揭去開看。只見是二十錠銀子，每錠五十兩，共足一千兩之數。但細看銀錠中央有朝廷記號，是國餉之銀。劉芳見了，覺得驚異，即問曰：「足下既為商家之客，這是朝廷庫餉之銀，前者解餉回京，被本省松江府盜寇所劫去，至今尚未破消盜劫之案。今之餉銀，足下怎麼得來的？」

　　古羈威尾露出機關國餉，見劉芳動問，料想瞞抹不過此餉銀，只得實說曰：「劉先生不用多疑。某原是松江府虎丘山寨主，古羈威是也。曾聞劉先生滿腹經綸，只因功名屢科不第，困守清貧，良材惜屈。故借寫丹青為名，實欲請駕上山，做個參謀軍師，報復殺父之仇，故欲成大事，共享山河，豈不為美哉！」

　　劉芳曰：「寨主差見了。生乃一介寒貧儒士，區區賤名，玷習儒條，並無才智，枉寨主妄薦費心矣！況劉某常讀孔孟之書，略守皇法，斷不敢做此滅族覆宗之事也。且吾與寨主一較論：汝兵不滿數萬，將只數員，糧草不繼年月，如何一旦動兵？不若回頭是岸，改邪歸正。雖令先君被害，但唐先王早已去世，今嗣君英明有道，何而以舊怨執新？況君欺國無罪斬父子無仇？汝何不特上京都陳疏，明令先君昔日無辜屈死，且待新王追封疊贈，成汝大孝。少不免子蔭父職，還不名聲於古馨香，強如心生叛逆所為。」

　　古羈威聽此一番，即曰：「先生金石良言，未為不是。但先家嚴於先帝屢立戰功，一朝無罪慘死，令人子怎肯忍下此忿心？況天下者，人人之天下，有惡無能者何居之？吾雖兵微將寡，但前者有言，必要報卻父仇，即一死何恨之有？今先生不願上山，吾亦不能強請，只憂後再有歹人來劫取，何憂先生不是吾之護佑者！某今且去也。」

　　言畢，與二從人及來兵四人一刻跨出門，奔走而出。一時見機謀不就，亦無心往見裴彪公子，一程奔回山中去了。

　　當日，只說劉芳一見古寨主不依勸諫良言，一刻忿然別去，又不能追回，將此項干犯國法餉銀交送回他，心中實見不安。呆想一回，又不敢揚言往追趕此人，只得進至內堂，對妻顏氏一一說明。

　　顏氏也突見驚駭，即曰：「此事大干係！妾屢屢勸諫汝，不可出售丹青，實乃識人多處禍端多。不若趁今無人知覺，將此餉銀鋤掘一穴埋於土中，釋了生徒絳帳。不在此土，且自回歸鳳陽故鄉埋此蹤跡，方得抹滅了與山賊相通之禍患也。」

　　當時，劉芳見娘子說得有理，只依從之。未及關門，不想事當敗露。誰料偶遇裴彪突來探望，但前兩番皆用家人通報，方進他內堂，今裴彪一心主意在顏氏，故此日靜悄悄不通報，直程快步進入中堂，方呼喚：「劉二弟在家否？」

　　這劉芳應聲即出，其一箱子銀子未曾收拾起，仍在中堂。裴彪一見堂上箱子打開，許多大錠銀子，不勝驚異，細看來，又是國餉字號，即動問曰：「二弟，此銀國家餉記號，怎生得來？」

　　劉芳見問，料瞞不過。」自己結義手足，他未必反來陷害於我！」只得實告虎丘山寇來迎請一節。

　　裴彪聽了，心中明白：「緣何這古羈威不來會我，已回山去了？此事何解？」但他裴彪當假作不知，變色急曰：「賢弟，此事關係重大，須當秘密，瞞過外人。倘一洩露風聲，性命休矣！」

　　劉芳又將依妻之言埋金於土，即日逃回故鄉直說明白。

　　裴彪虛言曰：「嫂嫂果然算得高見，二弟可依從也。」裴彪登時告別。

　　劉芳因於心忙，有此埋金急事，也不款留這裴公子。

　　但他一出劉芳門首，且不歸家，急忙忙催轎，一程至蘇州府衙中來拜會，傳具名帖通報。此位蘇州府知府姓柳名榮春，系山東省青州府人。當時，迎接入裴公子，分賓主告坐於穿堂，即開言問及：「公子光臨敝衙，有何見教？請道其詳。」

　　裴彪曰：「無事不敢驚動公祖大人！今治生特為大事來此，救脫蘇州府滿城百姓之命。」

　　柳知府聽了，驚嚇不小，急忙問曰：「清平世界，公子何出此言？」

　　裴彪曰：「公祖有所未知。治生前月往松江府遊覽，誤走虎丘山，被山上賊人擒上山嶺，要勒逼銀子。當時說出家嚴在朝職名，盜首方不敢妄索，放回下山。吾也認得賊首一面並頭目數人的面貌。不料，今天出府買些物件，在南城外專諸裡，一見劉芳秀才送出門首三個客人，某認得是松江虎丘山賊首並兩個頭目，自外又有四個從人，皆扮作商人之狀。這劉秀才慇勤送出，想必這劉芳是一貧儒，守不得困苦，故勾引這虎丘山強盜，想必謀為不軌，未可知也。只憂此賊其志不小，又是屢敗官軍，倘被他引賊兵入城為內應，劫奪了城中倉庫不打緊，若侵佔了江南府城，一大郡生靈俱為賊魚肉了。有此大事，非關係一人之事，治生思此事緩辦不得的，故急急忙忙詎突而來。不敢隱諱，請公祖大人即刻點齊差役，拿捉了那寇逆秀才，立刻審詳，替憲布按上下，刻日正法，實實去了賊人一內應之弊。如此，方免此大患也。」

　　當時，柳知府聽罷，神色一變，心下彷徨曰：「幸值公子相遇得巧，實乃救活百萬生靈之功。待本府即日密委精役先拿此狗秀才，汝且回府，萬不可少洩風聲於旁人。」裴公子應諾，暗自大喜，登時告別回府。一路自思：「顏氏是掌中之物，好不稱心。」不表奸狼。

　　暗說柳知府即刻升堂，傳齊班首衙役五十餘名，令兩名先入專諸裡邀請劉秀才書寫丹青，一出門見面，合同五十名一齊刀槍押送入府衙，路上不許揚言，恐走漏消息。眾差役領命。頃刻，已至專諸裡劉秀才府第。

　　只見雙門關閉，二役只得將門打開，直進內院，只見劉秀才在花園持鍬鋤地，竟不住手。二役曰：「秀才乃讀書貴客，非是農夫，緣何揮起鍬鋤扒掘？我奉太爺之命，特請秀才進衙寫書畫丹青。」

　　劉芳舉頭一驚，暗思事關重大，心慌意亂，此禍非小，又因藏了銀子，未及收藏，必被差人看見，心中驚慌，勃然變色，即放下鍬子，被二役纏出門外，不由分辨，眾差齊舉刀槍押進府衙。不知劉芳性命如何，下回分解。

 
 
第六回　裴公子暗施辣手　柳知府昧察慘刑
 
　　詩曰：

　　對面明槍容易躲，暗施冷箭實難防。

　　試看裴子機謀密，善良難免覆盆殃。

　　當時，柳知府二差役只見劉秀才箱子許多銀錠，雪花亮白，看來原是國餉字號。只因失去國餉已經兩月，在本土官府曾經出至賞銀五千兩，各官大小衙役軍民畢知。今二差役見了，厲聲曰：「好秀才，讀書君子做此朝廷逆犯！如今失去國餉，有著落了，人贓俱在，故府太爺一標發的密票，先令我二人共請寫丹青，再發五十人於出門時一齊刀斧押送。原為此大事，今五千兩的賞格穩穩到手了。」

　　語畢，二役上前把住捆行。劉秀才大呼分辯喊救。

　　當日，劉芳此位心腹門生梁瓊玉是個巨富家財，年方須然二九之少，日習文、夜講武，為人膽正心高，文武全材。但功名尚屬蹇滯，未曾登科而椿萱並謝。適是日，從家奔學館中，一進書室，聞業師被官府差役拿去，不知何故？急進內室，見顏氏師娘悲哭，細問緣由。顏氏直說，驚嚇不小，轉慰解師娘一番：「待門生往府衙中探聽明白，自有安置辯論。且先生平素一良儒，豈能屈他作此通犯！此事不須師娘苦惱也。」

　　語畢出門。一刻跑至府衙公堂大門中，只能在外遠遠觀看這知府如何審斷？

　　早見府役人一眾下跪稟曰：「小的等奉票差往劉秀才家，請寫丹青，不料他自鋤園地，要埋國餉銀二十錠。現今人贓俱到了，並有鋤鍬之具為證。請大老爺裁奪。」

　　柳知府聞稟，吩咐將劉秀才帶上。

　　劉芳深深打躬，把足一拖曰：「公祖大人在上，生員劉某叩見。」柳知府一見，厲聲大罵：「好匹夫！枉汝身進黌門，作此大逆！其身固屬不免於死，而且臭名於後，也有玷辱聖賢名教，令人可惱！想必日前包庇響馬，坐地分贓，至令強徒膽大、打劫國餉。今還謀為不軌；若引賊兵入城作為內應，你今一黨叛逆同謀，死有餘辜、罪及妻孥，一門不赦。今日感動神靈地傑，一朝事得敗露，至百餘萬生靈不該遭此大劫。」即將怒案一拍。

　　劉芳訴曰：「公祖大人明鑒，日誦聖賢之書，豈肯作此滅族之事？只因生員功名不第，苦守清貧，故兼習得一筆丹青圖畫，遠近頗聞，自以為晚年養身餬口之度。不意前月內虎丘山賊人假扮做客商，到門求寫丹青十幅，願謝筆金千兩，實則思聘生員上山為一謀士。當時，生員驚懼，曾將幾句良言勸他一番，彼即悻悻而去。然生員當時即速追趕，交回餉銀，他馬跑迅速難追，是至懼禍，將鋤埋金，誓不與人書丹青。此是真情，懇乞公祖明察秋毫，以免生員負此冤屈，遺臭而死。生員百世沾恩。」

　　知府聞說，大喝：「好利害刁詞匹夫！人贓在這，敢強辯麼？」當日，知府又行書帖與府學教官，革去功名。即刻重打四十，打得皮開肉爛。劉芳只是不招。府官大怒，喊道：「夾上狼棍。」劉芳痛得死去還魂，也是不肯招認，這劉芳想來：一生清白，身入聖教，豈可受此逆惡！大辱斯文，不免萬年遺臭。故立心留名，自願抵死不招。

　　柳知府一心急於糊塗結案，硬將劉秀才一味夾打，逼他招認，通虎丘山賊寇，致賊人膽大，敢於打劫國餉。待劉芳一招認了，即行重辦，本省文武官員俱已罪輕。但當時知府見行重刑不招，無奈將他收入監牢，即申公文與各上司緣通省大員。督撫、布按、司道聞此重大之事，各皆驚悚。而督、撫兩人即行牌文，仰柳知府細細審，確力辦是否，然後拜本回朝，奏聞聖上，發兵征剿虎丘山寇，以靜土境，不表。

　　只有梁瓊玉當時見柳知府不容先生分訴，只即行夾打，皆不得口供，心敢怒不敢言，不覺暗暗垂淚。及看至審罷，收入牢中，方出府衙門，一路慘惱而回，思算不言。一到師娘家中，將知府審不公斷，打夾收監，達知師娘。

　　顏氏聽了，即哭泣哀哀。

　　瓊玉又對師娘說知，要聯請本土舉子秀士鄉耆縉紳具呈，訴稟劉芳被此冤陷，訴告上司公辦，以免知府糊塗屈卻清白文儒。

　　瓊玉正在連日奔請。

　　不料，柳知府實思將劉芳歸劫餉破案，故今日打夾，劉芳雖捱重刑，只不招認。一連三天，夾打至死了。當日，柳知府見夾死劉芳，不得供認，思量怎生復得上司？即吩咐將劉芳屍扛出荒野暫停，下申文書言他在牢獄中畏法自盡。

　　當梁瓊玉正在聯請各舉子秀士縉紳來聯呈保結先生。不料此天梁瓊玉仍往府衙，探聽知府審判，一刻狠狠打，夾死先生，不得回蘇，正是心如刀刻，又見扛屍出衙，一路慘慘叨叨，抱恨回歸。到了十字街頭，有三兩匪徒酌議曰：「可惜劉芳的妻，有此花容薄命，獨守空房，不免三人今夜私到他書房將她戲弄一場。她若允就罷了；如不允從，拔刀斧以殺動之，她是水性婦人，貪生畏死，必然順從，豈不美哉！」

　　瓊玉聽了，氣忿得火上添油，雪上加霜，急步跑走回先生家報凶信。言：「先生已被柳知府夾打死了，將屍扛出荒野停頓」，又言街上見三匪徒，說今夜私來無禮之事，一併達知師娘。

　　顏氏一聞丈夫被夾打死，哭得發暈了。半刻方蘇，猶慘不已。瓊玉只有帶淚勸解師娘，顏氏切切中，一來痛哭丈夫慘死之冤，二來今夜恐匪徒逼淫，受此玷辱，要尋死。即囑托瓊玉：「計尋丈夫屍體，殮棺安葬，我願畢矣。但今世夫妻受賢世兄大恩，來生夫婦犬馬酬答。」言罷，淚如湧泉。

　　瓊玉含淚勸曰：「先生既被狗官屈夾死了，今師娘身懷六甲，或生下來是男兒，正好接後，以全劉氏一脈宗枝，他日長成，好報雪我師之仇，又免二命相連。今師娘勿憂被強盜玷辱，自有門生在此，些小狂徒，吾豈禪之！只一節惟慮柳知府申文正辦先生包庇通寇、劫國餉，上司不察准詳，則滿門之罪難逃矣！不可不早慮。師娘必不可尋短見的，急扮了男裝，待門生保護，汝即日僱舟奔往金陵，得到吾姑娘家中，自有安身之所。汝且改裝，吾回家吩咐舍妹子管家，我帶些金銀作路費即來也。」

　　顏氏悲淚，只得應謝他高義用情。

　　當日，瓊玉回家，囑咐妹子管理家中內事，老家人梁任管理外事，勤謹收理租業、倉谷出入、照管門戶。吩咐畢，帶了黃金三百兩，齊眉鐵棍一條，肩挑包袱，飛跑來師家。見顏氏已扮了男裝，將首飾余銀藏過，將門鎖閉，兩人先後同走出城。

　　行程半日，已是紅日西沉。跑走到不近村莊市鎮之地，並無客店旅家之所，只見路旁一間古廟零落，並無司祝香煙。進內一看神像，乃系伏波將軍。

　　他是後漢馬援，因奉旨征南，德政惠民，百姓感恩，刨建廟宇祀之。

　　當夜，師生倆食過乾糧，見廟內有長板凳一張，瓊玉請師娘睡臥於此，自己頂靠廟門而睡。正是一點丹心，保護師娘逃難。

　　至三更初，夢見伏波神顯聖，親賜雙鞭神物，又教習鞭法。使完，神聖向空中而去。已是天明。

　　瓊玉醒來，果得雙鞭於神案上，謹記教習，大喜。對顏氏師娘言知，二人拜謝神聖出廟。行至十里，忽一陣狂風，沙飛塵卷。顏氏曰：「梁世兄，想來雲從龍，風從虎，倘有狼虎來時，一命休矣！」

　　瓊玉曰：「師娘放心，吾今有神鞭護身，懼什麼狼虎？汝且避歇於松林間一刻，待吾在此山中等候片時，待大風息止，再請師娘行程。」顏氏應允。

　　正合著她腹中疼痛，想必系臨盆生產，正要迴避，入此松林不見人之所。

　　當日，果然貴子下降，顏氏林中分娩。不知何日脫災，且聽下回分解。


 
 
第七回　松林中顏氏產子　荒郊外陳升盜屍
 
　　詩曰：

　　夫禍妻殃各自奔，幸逢賢救得安身。

　　高天仗義深情友，奮勇堅心拯難人。

　　再說顏氏身入松林，一刻之久，只覺腹中倍加痛楚，急打開衣包，細將小服抖開，坐於石磴。一陣疼痛，產下嬰孩，呱呱啼叫、鮮血淋漓。顏氏捱過一刻，將孩兒用布服拭淨，包裹好，自換過衣裳，即將污穢衣服拋棄之。

　　只得含羞趨步，走出松林。

　　瓊玉正山坡等候，一刻狂風頓息，正要尋呼師娘出林。顏氏應聲從容而出。瓊玉登時喜見師娘手抱一小孩子，又見安然無語，即動問曰：「師娘，產下香煙種乎？」顏氏含羞答曰：「蒙天憐憫，產下懷腹苦命兒來。」瓊玉喜曰：「謝皇天，先生已有後手香煙，正為可喜！但師娘產兒未久，身體力弱，且慢行路途。」

　　果行不及一里之遙，顏氏因風吹，暈迷一陣，仆跌倒地。只見她面轉土色，雙目朝天，東西相望。瓊玉大驚，呼救師娘。只見松林間跑出一淡紅面老道人，曰：「梁瓊玉不必憂驚！汝師娘是有福命之人，此子大貴者，焉能死之！貧道特來點救。」

　　語畢，取出小葫蘆一個，倒出紅丹丸一顆，金光燦燦，又取出一葫蘆，倒出些陰陽水，用小盅調化開，令瓊玉灌濾她口中。不一刻，師娘醒來，精神倍加旺健。瓊玉大悅，拜謝高仙曰：「請問上仙寶山貴洞，敬請尊銜？」

　　紅面道人曰：「貧道非別人，乃唐初時謝映登是也，太宗帝二十九家總兵之列，吾不該享受人間世俗富貴，故早別卻凡塵，專於修真，今已百二十年。今特來點化汝師母，兄弟不必遠行金陵地，且往東南方，即今日自有所遇，以安身也。」言罷，曰：「貧道去了。」一陣狂風，人影不見。瓊玉與師娘叩首禮謝起來，又論此子在松林下分娩，取名劉松。且依著謝映登先師指點，不走金陵遠路，只望東南方跑走。

　　不覺又走數里。一望並無大路，只有座高山。瓊玉一想：「謝先師命吾且向東南方走，不往金陵，自得安身之所，今何故走數里便無路，只有高山？此是何解？」顏氏又曰：「梁世兄，像此險峻之山，只憂有強徒截抑或狼虎埋藏，怎能走路？須要仔細方可！」瓊玉曰：「師娘放心！我想謝仙師指點我們往東南方有安身處，豈疑此高山無路耳！即有強徒，門生固不懼；狼虎不須驚，但仙師之言未必不驗。且慢行程登山！」當時，顏氏只得懷兒慢走。瓊玉前挑行李，頃刻，將近山腰。山林中喧嚷一聲，有強盜兵跑出百十人攔阻，各出刀斧大喝：「來者兩人，腰間金銀及衣包內物件盡將放下送上，可經行此山。不然，一刀一個。」

　　顏氏聽了，大驚住足。

　　瓊玉曰：「師娘休懼！且住步，些小毛賊，何須畏他！」即放下衣包，拔出雙鞭，大喝：「一班有目無珠草寇，某不與汝答話，且報知賊首出山。某的衣包內金銀不下數千，待他受得某一鞭，任從取去。」

　　眾嘍囉見此美少年英雄不凡，口出大言，不知他有多大本領，有數人膽大的，雙刀殺去，瓊玉飛起左右鞭，立刻打死三四人倒地。嘍囉方知利害，即奔報上山。

　　原來，此乃二龍山。大王名白雲龍，二大王名高角。當時，嘍囉入報。

　　白、高兄弟皆持兵刃飛馬而出。

　　瓊玉一看，此非別人，他是蘇州府白雲龍，與瓊玉姨表兄弟。雲龍胞兄雲彪為前任總兵，被朝奸劾奏陷害，後罷職身亡。後雲龍被贓官逼反上山做了綠林中好漢。當時，二人會面，喜色欣欣。雲龍即下馬，但高角不相識，雲龍說知，亦下馬相見。

　　這雲龍先問：「表弟，汝乃一富厚之家，父母俱歿，何不安享本土？今跋涉此高山險地，肩挑行李而奔，實乃令人不解！抑或因禍患奔逃，並後面一人懷抱一小孩子，是哪裡來的？」梁瓊玉曰：「一言難盡！且上山慢將來蹤告訴，如何？」

　　兩大王都言有理，並請後面一人同進山寨。當瓊玉三人坐下，盡將保護師娘逃難奔出南城一節說明，雲龍急命妻子迎接入後堂，方知她是女扮男裝。

　　當日，瓊玉盡將奔逃事說明。白、高弟兄大讚羨：「梁弟有此義氣，師生之情，拋家不顧，一心保師妻兒，實為義重天高，令人可敬！看汝不出又具此文武全才，他日終非池中之物，吾弟兄豈能及之？」

　　瓊玉謙遜一番。又細思謝映登指點無訛。當晚，少不得大排筵宴與表弟洗塵，內堂自有白、高兩妻室筵款顏氏。當夜三人敘飲，言語投機。

　　當時，白雲龍想來：「梁表弟文武全才，且留在此山中，拜他三座位，未知他允否？」況高角十分敬重瓊玉義氣之人，又要三人同為手足，一心結交他，將話講明。瓊玉允從，高角大悅。當日，瓊玉與大王三人遍山游耍。

　　至馬廄下，聞嘶鳴聲甚雄猛烈，進見一觀，只見此馬卻是豹面虎目，狼牙麒麟身、獅子尾，四足鐵色生光，一身遍火紅色。瓊玉曰：「二位兄長，此馬何人的腳力？」白雲龍曰：「前者高麗國入貢來朝，被弟兄打劫了，殺敗番兵，搶得此馬回山。但此馬十分性烈，人人餵飼不得，單某一人近伏得它身，但被其踢咬壞了幾個嘍囉，狠凶太烈。」瓊玉曰：「不免待弟試試，看它如何？」白、高合言曰：「賢弟小心，此馬力強勢猛，須預意騎之可也。」

　　瓊玉應諾，踏步上前。

　　此馬好生奇怪，一見瓊玉，搖頭擺尾，嘶嘶雀躍，似喜悅之狀。二人大稱奇事。高角曰：「莫非此馬是汝前生豢養來的？是必物各有主也。今日送與賢弟用之，可乎？」瓊玉欣言稱謝，得此良駒。按下二龍山顏氏、瓊玉有著落安身。

　　再說蘇州府柳知府拷夾死了劉芳，命人將屍扛出荒野看守，待他妻兒來領，一併擒拿下。再表陳升，先數天往別縣探親，未聞劉芳此事。是日回家，方知被柳知府冤屈打夾死並無口供審出，又將他屍骸不收棺殮，露體荒野。

　　此天，陳升到劉家探聽，豈知門已鎖閉了。

　　正值瓊玉帶同顏氏逃走之日，陳升亦忖度知瓊玉保護。回家等候至三更時，命家丁數人密密將劉芳屍骸用羅箱裝入，直程扛回，並無一人得知。這劉芳自從遇過聖母時得食了仙果，雖受重刑外傷死去，但過得百日之外，屍首方腐爛。今三四天，自然五心全好。

　　當日陳升盜回他屍，放在靜室觀之，下淚哭之。無辜一命被害，並無手足弟兄，今顏氏雖逃出，但身懷六甲，男女未分。倘生男，得香煙有靠；若產女，定絕宗枝。可恨糊塗知府也。正惱恨間，一想起呂仙賜寶瓶時，言救劉芳無干礙之話，莫非此寶自有起死還魂之妙，故枯乾蓮子發生枝葉之奇？不免拿來一試。

　　想罷，即取出瓶子，放在屍上，用手在心胸揉之。只見屍體暖如生人，陳升暗喜可活。他當時候至四更殘，果見劉芳氣息呼響，手足伸動，如睡醒一般。眾家人驚懼，陳升知寶貝之驗，喜悅行近呼：「劉弟，可起來，汝回醒了。」

　　劉芳將手足伸縮，歎氣呵欠躍起，雙目睜開，陳升收回寶瓶。劉芳見滿堂燈燭光明，眾人環坐，不知在官衙哪方？一目定定，又見陳升也在床側，即曰：「陳兄長，莫非夢中與汝相會乎？」正要站起，只雙足被夾傷疼痛，不能覆地。陳升止之曰：「賢弟，汝已被昏官夾打死，愚兄臨夜盜屍回來，不想至今一命還陽，得仙賜寶瓶之功，又天不絕善良也。」

　　劉芳聞言下淚曰：「家君高義，千古一人，救我於荊棘中，恩深淵海。但弟所任禍有焉，丹青也。拙妻曾有勸諫之言，錯恨不早收手以至賊人起釁生災。一死何足惜？一者斬絕宗枝，二者臭名於後，三者拋妻懷腹，未知男女。」陳升曰：「賢弟，汝還未知詳細。」不知陳升說出何言何狀，且聽下回分解。

 
 
第八回　求伸冤反惹冤孽　因逃難復救難人
 
　　詩曰：

　　夫妻本是同林鳥，大難來時各自飛。

　　方信古言誠不謬，但看月圓有虧時。

　　當下，陳升言：「柳知府將汝夾死，只為口供全無，還防汝妻往上司告訴冤屈重刑至死，故用此露屍之計，待汝妻來領屍，登時活捉入犯人之房，得以斬草除根。豈知令徒瓊玉已經暗保嫂嫂逃走，故知府察知，連瓊玉皆出花紅賞格八千金，吾昨天方回，得聞後，連夜盜回汝屍，今幸還陽，且秘密不可露面。待吾明日往裴兄長府，暗與酌議，怎生與汝報仇？收除這狗官，方洩心頭之忿。」

　　劉芳聞妻出逃，不勝嗟歎。又言：「有此高義門徒，不比百萬家財貴體，力保某家眷遠奔，亦千古無匹之人！與陳兄長可稱一奇絕人也。」陳升領之。

　　到次日，一心到兵部府中，令家人將求傳進內。裴彪一想陳升此來，定因劉芳之事，故裝成疾病，出來迎接，同至中堂下坐。裴彪先開言曰：「三弟許久不來，不知近下言何？吾患此疾不出門將一旬之久，一向何往？」

　　陳升曰：「兄長貴體欠安未出，豈知劉弟被虎丘山強盜求寫丹青謝卻國餉為贓所累，被狗官柳知府不察屈夾而死！只求兄長念結拜之情，書達令尊公查復冤案，拿問知府一口供未得而重刑至死，抑或往上台申訴冤屈，待上司調察公覆，倘上司大員不准或商量上京呈皇狀，弟願傾盡家財為弟兄出力，縱累及於己身，甘心無怨也。」

　　裴彪聞言，詐作不知驚駭之狀，曰：「不意二弟罹此大禍，三弟有此義氣，愚兄敬服！但我出身固然，即使財帛亦要均用，何必令三弟一人破散？定然收除柳知府這狗官一命復仇，方不負我三人結拜之義！」

　　語畢，要囑咐家人擺酒相款。陳升止之：「兄長方患疾，不能嘗沾滯嘉饌。弟不獨領飼，也且祈保重貴體，多請良醫調治乃可。弟告辭了！」裴彪允諾，送出，陳升回歸不表。

　　有狼惡裴彪心驚陳升之言，立刻上馬，命家丁直接往知府衙中傳柬。然後直進大堂。知府相迎，分賓主下坐。知府又問：「公子光降，有何指教？」

　　公子曰：「治生又來救脫滿城百姓之命。」

　　柳知府大驚曰：「公子緣何得有此大事聞？今又何事，如此駭人？」

　　裴彪曰：「治生確又查得虎丘山盜寇不敢造反，只為有兵無糧，不料本土秀才姓陳名升，恃有家財百萬，肯助糧米與賊人，要先奪蘇州府城為養兵運糧要地。幸得治生早查得明白，特來密報知，求公祖大人協同武營起兵擒拿，免至傷殘百萬生靈，又成大患。」

　　知府變色曰：「可惡逆畜，行為不軌！多感公子留心出首，救得滿城百姓。且請回府，下官定刻日速辦，擒此逆賊。」公子告退。次日，柳知府傳齊三班衙役，各帶兵器，速往拿陳升。

　　眾役領命。

　　此日，幸得一副役名陳標，系陳秀才族兄弟，一路奔到陳升家，將此大禍關節報知。陳升吃驚不小，即對劉芳說知，二人急惶終日。

　　陳升傳齊家丁僕婢大小二百餘人到身邊，任從歸家安置，生死不追。逃難急速，一哄而散。

　　陳升又有一姑表弟，雙姓司馬，名瑞，是武秀才，父母雙亡。只因乃好打不平硬漢，先前打死人命，久隱於陳升之家。一聞此事，心中大惱，復入庫角取了大刀一把，一見官差數十人，各持刀斧直進，他揮大刀殺死十餘人。

　　眾差役懼他英勇，紛紛退散。

　　陳升見此，大驚曰：「如此，罪名愈大了。表弟，汝且先背了劉兄長逃出，吾一身獨走。倘官兵復來，難遁矣！司馬瑞領命，背負起劉芳奔出。

　　當時，陳升急忙入內，喚聲「娘子，急奔回母家或左右鄰！吾今與表弟、劉芳逃出，三年兩載待事緩之日，然後回來夫妻再敘。今事急矣，不得不如此。」潘氏娘子泣曰：「君家不可以妾身為慮，汝與表叔、劉伯逃出，避此飛災，前途保重。他日得志，重整門風。妾今盡節，望君早日續娶一妻，生下三男兩女，承香後嗣，妾得坐一靈位，免三魂七魄無依，妾死無恨！」語畢，將頭磕石而死。

　　司馬瑞正背起劉芳呼曰：「表兄真乃薄情之漢！表嫂盡節以死，如何袖手旁觀不救！此何心也？」

　　陳升流淚曰：「她盡節死於吾跟前，實免我掛心之意。理該備棺殮葬，無奈官兵立刻即到。汝有此膂力，推牆為埋掩屍骸於井中。暫作記葬。」司馬瑞依從，又背劉芳逃出裡門。

　　頃刻，官兵果到。知府聞報，急傳知會武員總兵趙飛，帶兵五百殺來。

　　適陳升急將蓮子瓶拿出。當時在手中飛起，半空中一陣豪光，落下萬千天兵大漢下來。五百軍兵大驚，紛紛倒退，自相踐踏，死者大半。陳升借此逃脫。寶瓶仍飛回收藏，急奔一程三十里，隱于飛霞嶺，夜走日伏。心中一想：「聞瓊玉逃往金陵，不免奔往此地，若尋覓得瓊玉與顏氏嫂，再作設施。」

　　故一路改卻名姓，擇道而行。

　　再說眾文武官將陳升百餘萬家財、井田、房屋盡行抄入官庫，將浮財大注上下贓官分肥已訖，申詳上司，拜本回朝，又出賞格銀子一萬兩捉拿陳升。

　　話分兩頭。

　　再說司馬瑞先奔出城門，不遇官兵，背住劉芳出城五十里，不見官兵追趕。是日，劉芳雖然被打夾傷兩足，但食了神聖仙果，一日兩夜雙足痛止，不用司馬瑞背負。此日，又走三十里，天色將晚，見一所寬廣大莊，只得進步，求懇供宿。

　　只見一主人，五旬外年紀，生得五官端正，一貌慈祥，允從住宿。引二人進中堂，分賓主下坐。主人請問：「二位客官，高姓大名？」客曰：「某是本土人，姓馬名升。」劉芳又認名為劉瑞，復請問尊主人姓名，他言：「某姓徐名芳昭，是開國徐茂公之裔，大唐徐孝德之子。」

　　二人聽了，即曰：「原來是功臣之後，小子失敬了。」芳昭曰：「彼此非此時，昔日先君在朝，有些薄面。今隱居為農，有甚高明！」是夜，令人備酒相款。二人稱謝不已，然後入席。

　　酒至半酣之際，二人見徐老飲酒時容有憂蹙，劉芳見了，停杯不食，不知主人有何不悅之色？徐老見二客停杯不飲，即曰：「老拙因今夜有些賤事，匆忙之際，不能慇勤奉敬一杯，至有些簡慢，休得見怪！且淡酒粗筵，也須飽用。若聞喧嚷之聲，不可開門觀看，以免禍及於二位。」

　　當時，二人聽了，大覺駭然，立刻問曰：「徐老先生，有何事情，這等愁懷？請示知其詳。」芳昭歎聲，直曰：「老拙不幸，今歲九月重陽攜一對小女拜掃家墳山墳，被虎豹山賊寇窺見兩小女，賊首逼做壓寨夫人。老拙不允，他強立日期，定來搶奪，無奈稟官求請征剿。惟這狗官是偷安畏盜的，不准。當初家君在朝，於反周復唐後卻此山訪道，求其長生不老而隱。今戰又戰他不過，故出於無奈，我允擇吉日。今夜即來入贅，賊人方免滿門之禍。但老拙乃世臣之後，頗有名望，豈肯將女兒送入賊伙，實出於不得已耳！故方才無心與二位把盞勸酬！」

　　劉芳怒曰：「如此狗官，枉食朝廷俸祿，縱盜殃民，負盡聖恩，好生可惡！」又有司馬瑞大怒，立起來曰：「徐先生，汝兩位千金小姐豈可做響馬賊人之妻！這些毛賊不來，是他造化；若來時，是彼晦氣到了！生擒下馬，打作兩段，方消吾氣也。」

　　芳昭曰：「客官，汝果若有能救得小女，方好與吾爭氣；若無能，不可生事以取禍乃於老拙，且連客官難逃性命，某怎麼過意？」

　　司馬瑞曰：「徐先生休長賊人志氣，滅某之雄心，吾不是馬升，乃武秀才司馬瑞也。為救陳、劉二秀士，殺死官兵，投至此地，故吾二人改換姓名，今先生不必懼此毛賊。」但不知果能擒得賊首如何，且聽下回分解。

 
 
第九回　虎豹山兩雄被獲　徐家莊雙傑聯婚
 
　　詩曰：

　　宿反破敵人借為，力擒盜寇藝超群。

　　剛強不吐柔無茹，方見英雄烈性真。

　　當下，司馬瑞曰：「先生，莫道些小毛賊，即千軍萬馬，某非懼怯。可喚集齊汝家令僕壯丁，吾自有言吩咐。」此徐老依言，傳齊二百名莊丁，瑞即曰：「汝家主翁被賊人欺辱，你們何得袖手旁觀，是何道理？」眾人攘臂忿然曰：「食人之食，力人之力。我等焉能容響馬相欺！只因主人不許准我們與賊人爭鬥，只得由他猖獗耳！今武壯士擔承退賊，救得我家小姐，實乃恩星降臨，徐老爺大幸也。」

　　司馬瑞曰：「好！有此義僕，今不是用汝等與賊首交鋒，待某擒他，你們只管用索子綁縛可也。且守住莊門閘內，防小賊人將護莊橋收去；謹閉莊門，免小賊兵衝進，有驚汝主人、小姐，待瑞一人出莊門外可擒他。」

　　當時，眾莊丁也不願退後，皆曰：「貴客官與家老爺爭氣，獨我們也畏懼他不成麼？必要出莊外助殺眾賊徒，即無能被殺死，亦甘心。」司馬瑞喜而壯之。二百人各執刀斧械器盡出莊外。

　　徐老請兩位客官再用酒膳以終席。當夜，芳昭改憂為喜。三人重酌，言語投機，用膳已畢。

　　此乃二鼓時候，果然風送遠來，只聞炮聲連天。不一刻，前村外燈籠火把無數之多，又聞鼓樂喧天，光輝照耀，如同白晝。

　　莊丁人人直挺刀槍等候。登時即入報司馬壯士。徐老囑曰：「如此全憑司馬兄鼎力退賊！」司馬瑞應諾，安慰徐老，即刻步出。劉芳亦囑咐小心，不可專恃勇而輕敵。

　　當時，瑞跑出，立在橋上，將大刀按定，對賊前隊大喝：「該死強徒，敢來在此橫行！再不速退，要汝個個死在目前。」

　　眾嘍囉數百見一少年手持大刀，怒目圓睜的喝罵，守住護莊橋，又有二百多人在後，個個刀槍並舉，故不敢上吊橋去。即稟知二位大王。一名魏英，一名馬明。魏英，隋時魏文通之後；馬明，馬三保之後。兩英雄聞嘍囉報知有人把截，不許過橋，遂大怒曰：「可惡徐老狗，敢來哄我耶，想必殘命該終，一門當災殃也。」

　　言罷，魏英一馬當先，至莊橋。果見一少年猛漢，貌若靈官，手持大刀，即衝殺大喝：「好匹夫，不知死活！今日孤兄弟吉期聘娶，汝來阻擋，想必死期到了。」用槍對面刺去。

　　司馬瑞大刀分開，戰了一十回合，魏英抵敵不住，正要逃走，被司馬瑞大刀狠打，槍擋不住，失手跌於地中。司馬瑞趨手擒拿，用足揣定，莊丁一齊踴上拿住，用索繩捆綁了。

　　嘍囉大驚，急奔後隊報上二大王。馬明大怒，一馬衝出，見司馬瑞喝聲：「該死囚徒，敢拿某兄長！」大斧砍去，亦戰上僅三十合，被司馬瑞擒拖下來，喝眾家丁捆綁過。眾嘍囉見兩位大王被擒，大驚四散，奔走殆盡，不見一人。有的拋刀棄斧，燈球火把不要，急棄而散。

　　單有司馬瑞及莊丁押運兩人來至中堂，請出徐芳昭。徐老一出堂，見兩盜首被擒綁在裡柱邊，即大喝：「可恨草寇，恃勇打家劫舍，為民大害，逼人閨女為賊黨，妄思匹配，今下汝要死抑或要活？」兩盜無言。

　　徐莊正要令莊丁鞭打他，有司馬瑞止之曰：「且慢！」又言：「汝兩人是豪傑漢子，既已落草於近境，豈不聞俗語曰：「坐茅不損草，奸臣不食近村禾。『吾惜汝是個少年漢子，還思徐老先生乃本朝開國功臣之後，豈可將二女身入綠林。他原假哄允為名，已掘設陷坑、張開羅網，要除滅汝兩命。某是過路商人求宿者，不忍爾年少英雄遭此喪命，因搶奪二女，死不瞑目也。故一力領擒下。倘知事醒悟者，回頭兩相結識，另尋事業，待用於皇家，散拋山寨，強如綠林打劫，終於為盜，其名不雅。二位可想來。」言罷，令莊丁解脫其縛索。

　　魏、馬兩雄聽了醒悟，即欣欣拱謝曰：「足下賜教金石良言，頓開茅塞，請問尊姓大名？」司馬瑞對說知名姓並請問劉芳一同見禮，又向上座徐老謝過罪。芳昭還禮，一同下坐交談。不覺天色光亮。敘起家世，方知是唐初佐將英雄之後，情投意合，不若結個異姓手足。三人欣然，即於當空下拜。是日，弟兄相呼。

　　此日，有徐老又命家人擺上酒筵，賓主同敘。一眾莊丁家人俱有酒筵慶敘，以酬昨夜之勞，共酌敘歡。

　　當時，馬、魏二人言：「某二人乃粗莽之漢，司馬三弟是少年英雄，且日後為國家棟樑之臣，應當小姐匹配。吾二人不敢當領。」徐芳昭喜曰：「二位英雄吩咐，老拙焉有不遵？但未知司馬恩人心意若何？」

　　司馬瑞曰：「須叨二位過獎，徐老先生金諾，但某原犯朝廷國法，況一介武夫，豈敢高攀令嬡！」芳昭曰：「司馬兄有恩於老拙，小女正當匹配。況系一時惹的飛災，怎言犯朝廷國法？汝正大英雄，日後終非下人，前日有一老女道姑來相兩小女，日後有一二品夫人之貴。汝具此英雄，何愁功名不就？老拙立意已定，不必過辭。」

　　司馬瑞曰：「既蒙不棄，但吾一身難當兩美，且留待大小姐，有表親是本土陳升，身進黌門，只因為友忘家，妻身盡節。今與他失散，且尋訪著落來求婚續配，方可兩家乘龍，未知徐老先生允准否？」

　　芳昭曰：「此話正合老拙之心。久聞陳秀才正大積德君子，不幸為仗義救友，延及妻室凶亡，可憫也。如此老拙定然留心招贅他。」

　　司馬瑞見芳昭一諾允從，大喜。自此翁婿相稱。魏、馬二人反為冰媒。

　　當日，魏、馬暫告別回山。又有司馬瑞拜辭岳丈往訪尋陳升下落。單留著劉芳一人在徐莊埋隱。陳升分手時，言往揚州而去，故瑞一到揚州數天，至熱鬧之所見一賣字道人，近觀認得是陳升，兩下點頭會意，共入客寓。瑞盡將前所遇一一說知，二人在店寓一宿。

　　次早同行，一連七八天，趕到徐莊來。進內拜見徐老，三人是翁婿名份。

　　初時，陳升自言是朝廷重犯，多方推卻。劉芳即勸諫陳升，陳升只得允從。

　　又挽請岳丈先延僧超度潘氏，陳升赴壇祭奠，不勝哀切。劉芳細想起升妻慘死皆因己起禍，也不勝哀痛，連及司馬瑞也惜賢良表嫂年少存節慘亡，紛紛下淚。

　　徐老見此感動悲傷。七晝連宵，壇事已畢。撿定良辰吉日，男女四人乘龍。有虎豹山魏、馬弟兄，此日齊同下山，又是弟兄相稱。此夜洞房花燭，興到金樽。自是，此文武幾人或上山、或到莊，往來不絕。住語陳升贅在徐莊。

　　劉芳暗想起顏氏妻，只因門生瓊玉帶她逃難出，但想瓊玉是山東青州府人，想必被帶了顏氏奔回故土避災，也未可知？不免離此仍扮著道人，街頭賣畫往青州尋訪其下落，方得心安。想此主意，對陳升等言知，眾人齊齊說：「一路小心，須防備柳知府賞格差人捉拿難走。」劉芳曰：「吾改扮道人，一口一身，那人是神仙，焉得確知？」是日，徐芳昭又贈白金二百兩與劉芳作路費。劉芳稱謝拜領。此日，登程別去。

　　一連月餘，方到青州府而來。日在街頭盛鬧之所擺賣字畫，晚則店寓安身。又將一月，適有一位歸田致仕顯官狄光嗣，是興大唐狄仁傑之子，於唐睿宗即位之初，不願在朝為官，即告駕回鄉。年已六旬半，所生二子狄雲、狄月。是日出城買物，一見賣字丹青道人一貌軒昂，且排開字畫，山水人物十分奪目奇雅，即下馬住足。一問，方知聲音不是本省人。劉芳見問，答言：「蘇州府，姓劉，為到貴省訪求一道兄，不料一年多不遇，流落於此。聊畫丹青書畫為生。」狄光嗣聽了，不知劉芳所遇如何，下回分解。

 
 
第十回　訪妻蹤青州露跡　念師骸山野逢魔
 
　　詩曰：

　　君親師長義恩禮，敬愛雙全重五倫。

　　捨命致身全大節，千秋不易是斯文。

　　話說劉芳通上假名，言姓劉名貴，又轉問此人姓名，他言狄梁公之後。

　　劉芳曰：「原來是興唐狄司空名臣之後，失敬不恭也。」狄光嗣曰：「劉先生有此書法，鐵劃銀鉤之妙丹青雅趣，請求到茅舍一敘談，另有書寫相求，未知允諾，尊意如何？」

　　劉芳聞言，欣然允從，收拾起字畫隨著狄老直程回他府中。一進大堂，二人對坐少刻，兩位公子來見，敘禮交談。少頃，設席相邀，款待早膳畢，然後開筆。果見字畫書寫但妙，為狄父子讚賞。一連數日，在狄府書房。

　　一天，自歎聲曰：「可見旁人不明某是黌門秀士，只知是江湖賣丹青度日之人耳！只恨滿腹經綸，乖時命矣！實至數科不第，妻身又未知生死，真苦滯之命也。」原來，狄光嗣是個有心人，數日細察劉芳，見他才高學問深通，又見他似有不樂之色，一心疑之。此日，在書房外聽得明白，推開門曰：「老夫有慢賢之罪！原來劉先生身游泮水之儒林，失敬了。」又問及緣何憶念妻子之言，劉芳初時不要將真情說出，被狄老再三詰問，又見他是忠賢之後，一純良長者，料必不妨。遂將在家被害盡情告訴之。狄老深為歎息。是日，延求他為西賓，教習二位公子，習文詩藝。

　　當時，狄公見劉芳果才高，深明書理，詳詩精奧，父子十分敬重。

　　不覺又半月之久。狄老見劉芳面帶憂容，細問情由。劉芳言：「晚生昔日拙荊顏氏得門生攜了逃難而出，只道落在貴省，做賣字畫為名訪察之，至今兩月未得遇，想必非在此間矣！但妻懷六甲，方在臨盆，今未知生死，是以令人委心不下。」

　　狄老慰曰：「先生勿憂懷，待吾命家人帶些路費往貴省打聽，到汝住府之左右鄰或親朋處探聽，定知來音。並往各處密訪，未嘗不知下落者。」是時，劉芳稱謝。狄老刻日取出白金二百兩，命家丁狄福前往蘇州府南城專諸裡。劉芳又教家丁言：「一到茅舍，問及左右鄰人，詐作不知吾逃出，要求丹青相問。自有人實對汝們說知。」

　　狄福領命，謹記於心。果然尋問著蘇州府南城專諸裡，向他故宅左右求問寫丹青，鄰人答曰：「汝來不及了。前半載劉秀才得禍被官府夾死，屍首被人盜去。妻子得門生瓊玉帶出奔逃去了，未知生死。但瓊玉為保師家眷，與劉芳犯同一律。知府文武皆出賞格花紅拿他。但他逃出，不知去向，未曾被執，只因他犯法，出賞格太重，四城差役土棍多往分途打截，汝不須求他書寫丹青了。」

　　狄福聽罷，假歎一口氣，言：「可惜！遠隔山東數千里奔勞，求他不遇，且回歸覆命罷了。」夜走日奔，走一月方回。盡將他鄰里人之言告知。劉芳含淚慘傷，有狄家父子勸慰一番，排筵解悶。

　　席間，狄公又言：「吾府中畜婢，有上中下三等三百餘名，將上一班的由先生挑選一二人得來早晚服侍，未知尊意若何？」

　　劉芳曰：「此禍事非拙荊不賢，但她屢勸諫於某，要我樂守清貧，自甘誦讀，不可販書丹青以致多識旁人招非。我不聽良言諫，至有今日之禍。倘她果為此身亡，我也情願獨守鰥居，誓不再娶，以報她之心！」當時狄家父子見彼耿直之士，也不敢再勸。按下慢表。

　　再說二龍山梁瓊玉思想：「先生屍骸被柳知府拋在棲霞郊外，未得歸土，不知埋殮如何？不若悄悄回去，盜出他棺柩安葬方妥。」並想回歸一探望家中如何？再者，養妹也年已及笄時候，使人心掛不安。想罷，即進內稟知師娘。

　　顏氏勸曰：「不可只憂！官府不容爾，一時遇獲，正乃投入羅網中，我倚靠誰人？世兄且參詳。」瓊玉曰：「門生自有主意，師娘不用掛懷，且細心撫育劉松弟。吾一去遲則二十天，速則旬日外定必回山。」又轉出外堂與雲龍、高角兩兄作別，帶了盤費下山。

　　雲龍兩人相送，至山腳又囑：「三弟，半月上下可回山，免爾師娘與吾弟兄盼望也。且出入閣津，未知有所盤察，須要醒看知機，勿遂奸徒之計。可牢牢謹記。」梁瓊玉應諾：「感兄長情愛，且請回！弟去矣！」二人住腳回山。

　　單表梁瓊玉一路行程數天，忽一日，到荒野，僅有一所客寓，並無鄰居，只得下馬歇足投宿。頃刻，見內廂跑出一位少年美貌佳人，聲如鶯韻，即呼曰：「客官，請進內廂。」

　　瓊玉轉問曰：「是客寓否？」

　　女娘曰：「此乃客寓之所。」

　　瓊玉曰：「如何不見有男子漢？汝可有父兄否？」

　　女娘曰：「客官不必疑心！奴不幸父母雙亡並無兄弟，只以女承父業耳！店寓中客人朝出晚回。」

　　當時，瓊玉牽馬，馬四蹄不動不起。瓊玉想：「這匹腳力不願進店，何也？」一鞭子打去，馬仍不動。瓊玉生疑，突被女子一口氣將瓊玉對面一噴，他打個寒戰，又是邪風一陣吹過。瓊玉想：「此荒郊野地，這女子定是怪物，非人也。且看他如何，然後制之！」

　　女娘轉出，又言：「客官，如何不進寓？只在此站立，何故？」又對面復吹一口氣，更覺寒氣侵肌、頭目暈花。瓊玉心靈，拔出神鞭曰：「先下手為強。」一鞭打去，正打中女怪。女怪仆跌於地死了。現出原形，乃一隻狐狸也。

　　頃刻間，此處乃平徑大道，不是什麼店捨。此時，月色光輝，食些乾糧，馬兒不鞭起步。瓊玉大喜曰：「果然寶駒有三不走！

　　又是行程數里。身後忽聞大呼：「梁瓊玉休走，貧道來也！要報門徒之仇。」那瓊玉回頭一望，見一紅袍道人，英氣勃勃，想必是這妖怪同黨類也。

　　只得扭轉馬頭，就將雙鞭打去。正中當頭墜地，腦髓迸出，鮮血淋漓。細看乃一雌雉精也。不覺哈哈大笑曰：「有此山精妖崇來擋路，不經打死的。」

　　他又走不上十里，將近天明，後面又有人大喝：「梁瓊玉，好生凶狠，連傷我門孫門徒，此仇必報的！」

　　瓊玉復回頭一看，見一黑面道人，滿身花白色，惡狠狠趕上。瓊玉看定，一鞭打去，正中面門，道人登時倒僕於地，現出原形，乃一條火蟒白花蛇也。

　　此時，天已大亮。想來瓊玉雙鞭神聖所賜授，一刻連除三怪。直程歸家。

　　未到門前，先遇老家人梁任，於途中問及家中如何？老家人見問，歎聲曰：「相公，汝是閉門養虎，虎大傷人。書僮梁安，一自相公去後，數天與小姐在花園涼亭之下白日行奸，不顧廉恥。被老奴衝散，二人懷恨，小姐將老奴拘逐而出。但吾想在梁門兩代，年登七十五，老主人在日，力托相公於老奴，故不敢一時別去，待等相公回家稟明，任從主意分斷方可，行也未遲。但這奴才行為不軌，正在提防。」

　　瓊玉聽了大怒，恨不大步歸家。一進堂中，奴僕迎接，帶過馬匹，登時喚梁安大罵：「好畜生！我為保師娘一出門，爾作下這段美事，污淫小姐麼？本該打死，但家醜不可外傳，有玷辱家規。此系汝衣裳物件。一概收入去，發回汝身契，另贈銀二百兩，永不再用，生死不追。」

　　梁安曰：「相公休聽外人讒言，使吾主僕生疑！乞相公追責唆譖之人。」

　　瓊玉發怒，大喝：「奴才，還敢刁言！如遲不走，打斷狗腿！」

　　這奸惡奴忿恨，只得收拾自己東西而去。瓊玉怒氣未消，進得內堂，小姐一見，稱哥哥回歸。瓊玉怒目大喝曰：「小賤人，做得好事，光壯門風！汝向歲賣身在吾梁門為婢，先人在世，見汝生得靈慧些，收汝為養女。自父母雙亡，我何曾薄待於汝？今不料貪淫，敗壞門風，今留汝不著，交回身契，賞銀二百，生死不追，令媒人送回母家。」不知瓊玉何日回山，下回分解。


 
 
第十一回　奸狠僕負恩陷主　俠烈漢赴險馳駒
 
　　詩曰：

　　養惡虎狼是禍根，負恩出首害東人。

　　幸逢俠烈高情漢，赴險堅心不顧身。

　　當日，梁瓊玉打發出奸漢淫妹。逐出之時，淫妹嬌羞慚愧，含淚別回母家不表。

　　單說奸惡奴忿忿然出了梁門，想得一毒計謀，以洩被逐之恨。即往柳知府衙出首，害之不難。故大著膽子入衙，將鳴冤鼓亂擊。柳知府登堂，詢問方知，保劉芳妻逃出之梁瓊玉回歸。他僕人又出首，道交結二龍山賊寇，一黨大逆。聞知訊後，即刻通傳武員參將，點起營兵三百名，各執刀槍火炮來到梁家圍住，開刀殺人。只有老奴扒牆走脫去。可憐五六十家奴逢者殺死。

　　只是瓊玉睡熟被拿，一擦目醒來。只見堂中滿地屍骸，嚇得心驚膽震，復怒目見許多官兵刀斧交加，官府文武俱在，即曰：「公祖大老爺，童生向日外游習學，昨天方回，是一家清白良民，並不犯國法，緣何帶兵將我家下殺死多人性命？又拿童生是何解？」

　　文武員大罵曰：「小逆賊，爾還言不犯國法？爾保逆賊劉芳之妻私奔，男女姦情罪還輕小？身入二龍山，賊黨前者打劫了高麗進朝寶馬，殺死番人無數，有辱天朝之威。今偽作遊學歸家，欲做內應，引兵入城，思奪本省城池。大逆行為，罪當萬死，今事已敗露，還敢刁詞不供認？」

　　梁瓊玉應曰：「公祖大老爺，此事有何見證？誰人出首？可帶來對質否？」知府曰：「倘別人嫁禍者，本府定然不准。今是汝家使喚書僮到衙出首，有憑有據之言，況現有番邦寶馬是贓證之物，難道是假？」即命帶上書僮來對質。

　　奸奴才一見瓊玉曰：「相公，非小人忘恩質證，來出首於汝，但本土一大省生靈數百萬人命，是非關小故。汝果然在二龍山回來，又言馬是山中狼虎兇惡親手喂料之，猶恐性烈傷人，是汝自言來的，故小童方知汝在二龍山入伙為王也。今還不供認乎？」

　　瓊玉大喝曰：「好忘恩負義禽獸！爾自小賣身為奴，吾不將汝作賤，不待薄汝，今我為救師家眷逃出，汝在家反將吾妹調戲，誤她終身。彼雖不是吾母親生，但恩愛已久，待之一體，與汝有主僕名分。本當打責汝一番，因家醜不可外傳，自招不幸，又恩憐於汝，發回身契，賞銀二百兩，待汝回家，做些小經紀。今日不料汝恩將仇報，妄捏禍端，騙怒文武多官殺死數十無辜之命，真可恨也！」飛腳踢去，已將奸奴打死，倒於地中。

　　文武官大怒曰：「將出首證人打死了。」即喝令盡情抄家。一面將家人屍首收拾出莊屋宇，所有金銀一應歸官，押回衙中，將瓊玉收監。差副將韓忠帶本章申詳上憲，以待拜本上京，將寶馬進呈為據。但此馬純熟人性，數天不食草料，不飲米湯，似癲惡嘶叫狼嗥，不表。

　　再說梁任老僕人在梁家跳牆逃走出，一路乞食，借問道途，不分晝夜，數天方尋到二龍山。有眾嘍囉見他是老人，不喝罵，查問曰：「汝是哪裡來的，敢來探我山寨？還不速退。」老奴曰：「吾乃梁瓊玉老家人，有緊急事要見大王。」嘍囉聞他是梁家老僕人，急進大寨內稟知。兩弟兄急傳引入。

　　梁任一見下禮，將主人一回歸，被捉收監一一稟明。弟兄兩人煩惱，即刻要點齊兵殺入蘇州府城，將狗官人人斷送了，方救得三弟回山。梁任曰：「不可！此山到蘇州城有六七天。倘我兵一動，各府州縣眾官將城緊閉守定，先將我少主一刀兩段殺卻必矣！況一路關津卡口豈無兵將與我們對敵？請二位三思。」弟兄一聞暫止。

　　是日，傳知後寨。顏氏一聞，即大驚哀泣。白、高兩位妻等相慰勸解。

　　又過一宵。

　　白、高弟兄扮作青衣，又令四頭目每人暗帶五十名兵扮作青衣，分投入蘇州府四城門。又令四人混入城內，見機接應救脫瓊玉。不表。

　　卻說高角、雲龍弟兄扮一客商到蘇州府城。只見城門壁上張掛賞格示諭，為總兵大人所得回瓊玉番馬，數天不食料，狂嘶利叫不絕，逢人近身即被踢咬傷，是匹顛狂狼馬。只為外邦進貢皇上之物，今既得之，一來質證梁瓊玉通山寇無疑，二來乃進貢寶馬，不敢失去。城門下榜文賞格，招醫馬師之人。

　　倘醫效此馬，謝賞白金五百兩。

　　當日，白雲龍見了，一心思量：「送瓊玉寶馬，除了瓊玉及自己兩人是服熟的，原是一寶駒上畜，好腳力。不免偽扮為療馬之人進總兵內衙，見機或劫盜或合囚犯暗取，救脫瓊玉出監牢有機會了。」又有高角曰：「哥哥，須當細思。我想蘇州府內外各關查察盤詰甚密，倘弄不成，洩出機關，被他關閉城門，又是寡不敵眾，欲逃出，難矣！且促三弟誅殺耳！」

　　白雲龍一想曰：「二弟，今進總兵府，若非乘此機會，別的計謀斷不能行也。吾自有主意。騙得馬回，人亦回了。但汝於四城如此如此，與四頭目於中取此事。賢弟可往劫盜或是通反，愚兄劫騙馬鞭，定救出三弟方安也。即禍及於己，計及不得的，方見手足之情。」

　　高角允從之，分手各去。高角往牢中打聽。

　　當時，雲龍裝上藥餌，又於城壁首將醫馬榜文揭下。有看守榜兵丁詰問曰：「何人也？」白雲龍回答：「善能療狂馬，故某領醫，求為通報。」兵丁聞知，即稟報帥府，總兵准允醫生進見下禮。自言：「在西川成都同為牧馬總領，善醫馬，今因父病回歸故省中裡，今見大人出示，故來領醫。」總兵信託之，命人將雲龍引往馬廄，將馬一觀，復回大堂上，稟知趙大人言：「此是匹狼惡之駒，不受拘束，要雙鐵鞭一對手提之，力相降服。打它一刻，以馬藥草料餵馬，自善服焉！」

　　總兵點頭曰：「怪不得梁瓊玉用此雙鞭。本部拿來覺得沉重，卻不知正因此狼駒不服。」白雲龍曰：「大人，既有鞭，便允小醫一用，數鞭降之，再用些藥料與食，自然狼性轉純良。」

　　當時，總兵允准。命人取出雙鞭，待雲龍好料理此馬。

　　雲龍即時暗喜，放下藥箱一個於案上，騙得雙鞭在手，一路隨兵役來至馬廄。對兵丁言曰：「待某持鞭騎上降服，與你們一觀。」眾兵皆曰：「可！」

　　雲龍喜欣欣一騎上寶駒，連打三鞭，迅跑縱韁而逃出帥府，頃刻去了。

　　眾兵只道此人跑出較場，馳轉一番即回，不料，一去兩個時刻不回。分頭追他去了較場，人影不見了，方知不妙，急來報知總兵大人言：「醫馬之人是拐騙之徒，來至馬廄，持雙鞭騎馬急去不回，特來稟知。」總兵聽了，大驚惱怒。帶兵分路追趕，不知往哪裡去？找尋不得，一心煩惱，不表。

　　再說高角扮著商人來至知府衙中，帶銀子往探監，一入獄門，禁子即來詰問，高角言與瓊玉中親，前來探問，又有茶金二十兩相送禁子用度。禁子喜曰：「有此大手，送二十兩之資。」即刻大開獄門引入。

　　見瓊玉言：「奉母命特來看表弟一面，不須煩惱，吉人自有天祐」云云，瓊玉見高角此言是瞞這禁子之話，一心會意，答應之。言談一番，高角又對禁子曰：「表親到監中，並無打點使用，虧缺了！今某有白銀五十兩送上，煩兄代為分派使用，以表一團和氣，勿凌欺吾表兄。足見高情，某日後還有謝勞相送。」

　　禁子倍喜，拜領而去，待二人多談。一路想來：「此人揮金如土，且生來相貌不凡，精錚烈漢，不是善良之人，待我竊聽之。」只聞那人曰：「三弟，今吾弟兄假作不知，探獄為名觀過虛實，然後起兵來救汝。先得報知，不日再來劫獄了。禁子聞言大驚。不知洩漏得如何，下回分解。

 
 
第十二回　劫法場瓊玉脫網　匡朝政九齡辱奸
 
　　詩曰：

　　國進賢良為國寶，朝登奸佞是朝哀。

　　興衰用捨機關轉，天命無常德可栽。

　　再說禁子竊聽高角要反監打劫之言，驚嚇不小，只得回步呼曰：「大王不可劫獄，某自有妙謀，待慢慢調停。」高角一見禁子回步言此，亦一駭，誠恐他洩漏了，即拔出腰刀要殺之。

　　禁子曰：「大王休得動手！吾非洩漏汝計謀，然不可劫獄，只恐難殺出城門，且又累及於某也。汝雖有兵來接應，但是有限的，不過一二千，怎對敵得一省郡之眾數十萬人，若一經關閉城門，插翅也難飛，是寡不敵眾。如此，不若劫法場為上策。某聞知府與各文武員酌議，要請皇令於本月十八日押殺梁瓊玉，然後申詳拜本。汝若在法場劫之，是在城外，易於動手後殺出城去。某原是一身，並無父母妻兒，又見令親梁瓊玉平日是善良少年，曾記前兩載饑饉之年，多出糧米濟活人不少，故一心感惜之。無辜受此毒害，是出於救拔之心，非妄哄於汝的。」

　　高角聞言，喜曰：「如此足見禁子兄用情義俠也。如今你我同心，只不可少洩一人得知。吾今去了。」禁子允諾。高角又對瓊玉曰：「且待十八日期，吾與白兄長同伏兵丁，預先來法場等候。」瓊玉允從，言：「二位哥哥，只要小心。」

　　高角此日出獄去訖，尋覓著雲龍，又喜得回鞭、馬，暗埋於附近荒郊山野。又料集齊四城頭目管的嘍囉，每隊五十人，各扮商賈、僧道、乞丐不等，共二百餘人。候至十八日期，天初明亮，一同分往北城外法場地遠遠埋伏，商民僧道不等四邊游邏等候。

　　是日，總兵奉請皇令，押出瓊玉於法場。繼後千總官員數名、兵丁數百人排開。雲龍弟兄眼一瞧，二百嘍囉一齊殺入。雲龍跳入先將瓊玉用刀割去綁索，遞過雙鞭。押犯刀斧手大喝：「可惱！敢救犯人！」雙刀砍去。雲龍大刀揮去，人頭落地，一連殺死十餘兵。高角長槍搶入，總兵大驚，提斧來迎敵。法場大亂喧嘩。

　　瓊玉左手擋總兵大斧，右手提鞭飛中總兵手腕，大喊痛聲，倒於地下，復一鞭，已是頭裂不語了。及參將千總上前，又被高角長槍所傷，眾兵慌亂。

　　雲龍引兵大殺一陣，死者二三百，紛紛走散。單有衙役早將柳知府背回逃走。

　　瓊玉等不敢久戰，一同殺出北城而去，奔走回山。

　　有各文武員未到法場者，聞報皆驚，閉城不及，被賊人先已走脫。計點場中傷去兵丁三百十一人，總兵被殺，游擊將軍重傷、千總被打壞。知府只得據實詳移文書，上達節度使，以待修本進朝。不表。

　　再說瓊玉弟兄三人帶兵日夜急走，抄小徑回山，防著官兵追逐。此日，到了二龍山，梁任見少主得脫回山，不勝喜悅。瓊玉三人下坐，即命老奴進內安慰師娘。顏氏方知行險劫法場救出的，愁懷放下。

　　當日，瓊玉拜謝兩兄長高義，入險地搭救方得性命。白、高曰：「手足之間，患難共之。三弟患此殺身之禍，豈有坐視不救之理？」是日，不免排上酒筵，三人共敘，暢飲開懷。又談論劫法場傷了官員並軍兵數百，只預備朝廷發兵來征剿，打點早定計謀以得進退。且住表二龍山弟兄商議。

　　再說朝中，唐明皇接位之初，錄用賢臣，政治可觀，百姓富庶；滅武韋二黨、中興復唐，亦算令主，及至開元二十五年之末，賢臣宋璟辭官致仕，歸於東都。張九齡仍居相位，李林甫進吏部天官。按史，九齡乃廣東省韶州府曲江縣人。李林甫乃唐之宗室，但為人外莊柔順而內心險狡凶狠，勾結宦官內侍妃嬪以察帝意，以為耳目。故所奏言多合帝心，是其得寵之由也。至明皇末年，又出東胡安祿山，於朝寵命倍隆。至於結拜貴妃楊太真為母，蒸淫於內宮而帝不醒悟，實乃萬年為羞之君，為辱之後也。原來，安祿山是個武胡人，臂力英勇，常隨山海關張節度使征契丹，先失機，後將功贖罪得免於軍中正法，使進封安祿山為平盧節度使重職。一天承召入覲，為明皇倍寵。

　　他厚交李林甫、裴寬二奸，他們便奏舉安祿山可大用於帝，故後封贈東平郡王之爵，兼統三大郡，兵勢強大，安得不釀成反叛奪位之禍？

　　當日，祿山蒸淫貴妃於內，楊國忠亦以為恥，怎奈他已得帝寵，難移動之？故屢言祿山之反，而唐明皇不准信。

　　一天，貴妃召之入宮，見聖上與貴妃共坐，而祿山先拜貴妃後拜見帝。

　　明皇即問其：「此何禮也？」祿山言：「胡人先母而後父。」故君後大悅。

　　自封東平郡王之爵後，又發出庫銀二十萬與祿山起建王府。於親仁坊照依金鑾殿次一等，但工巧華麗，窮極壯觀，務必要做式雅致，不限財力。一建造成，其中器皿玩寶珠玉之物，堆積如山丘，即大內金銀不及其充足饒多。可見唐明皇過寵奸狠，繼賜過多以缺竭府庫，致其一起叛亂，兵多餉饒，朝兵不能制。自其領鎮三大省。兵勢益倍盛強，賞革政令、刑罰升貶，自專決之。

　　此有左相張九齡已知其弊。一天，祿山自范陽出鎮三月，楊國忠奏其必反，宣召必不回朝。貴妃聞知，即令人速趕到范陽，言知祿山。故他一見召旨，即刻速趕進朝，帝益信他無二心。但他恃寵藐視朝臣，走馬一程直入承天門，不下馬。有左相張太傅大喝：「騎馬進殿者，何人？目無君王，好生無禮！」喝值殿將軍拿下。有四人即將擒下祿山。他曰：「丞相，本藩一時忘卻下馬進殿，何鬚髮怒？」九齡喝聲：「膽大匹夫，汝不過東胡外種，從幼為張元帥收養成人，因些小戰功，得皇上恩寵、皇后施恩。不該擅自騎馬上殿，大失人臣之禮，還敢多言，不謝其罪！」

　　祿山曰：「丞相，休惱責罰！某自到天朝，蒙皇上恩寵，格外加恩，此馬乃皇后所賜，寸步未離，是奉旨速宣，忙中未得下馬，今被丞相辱罵已甚，還謝什麼罪？」

　　九齡大怒曰：「如此狂妄小人，有干國法！」喝令斬訖。值殿將軍答應一聲，正來拿下，祿山大驚，只得下跪捨階求饒。帝曰：「汝騎馬上殿，果失人臣之禮，怪不得丞相執責。今丞相看朕情面，赦此年少狂莽、無知初犯，仍逐貶回范陽，不許在朝，以示責罰。若勤巡政、安省民、勸風化、境土咸寧有功，可將功消罪。」

　　當日退朝，各文武回府。只有張丞相自思：「年登七十，況今皇上不比初登基時恭儉勤政，日近奢華，寵用祿山、林甫、國忠、裴寬等一班佞臣。況且初時立子媳楊氏之日，吾與宋璟、韓休同上本諫諍主上，不可立楊氏，名有不正，非可型化天下也。已經力諫聖上幾番，奈何不准，是以吾屢屢告駕迴旋，只因聖上不准從。但前月宋璟已經告准致仕而歸，吾今何必在朝與一班奸佞作對？前日曾經執責安祿山騎馬上殿，罵辱他一番，想來此人生亂不久，聖上仍昏迷不悟其奸狠，內則淫辱奸妃，勾結高力士，權勢太重，外受奸黨多人。吾倘不死於奸臣讒言陷害，定然歿於奸妃中傷。不若力陳以年老多疾病，告駕回家，方免留落異鄉成孤魂之鬼。」不表丞相言來。

　　果然，安祿山扎屯不住，領旨出京都往范陽鎮而去。當時又兼管營州。

　　當時，張丞相次早上朝告駕，未知聖上准否，且看下回分解。

 
 
第十三回　睹時艱力辭解組　盡忠告勇退不羈
 
　　詩曰：

　　君臣義合本萬難，只為時艱要見機。

　　明哲保身當早念，免教禍到幡悔遲。

　　據此傳奇論及張九齡告駕致仕歸日。惟有鑒史上言：唐明皇於開元二十四年削奪張九齡相位，任用李林甫為相。當時未進李林甫為相時，明皇已有意相之，而九齡尚未退貶。明皇問：「相李林甫可乎？」九齡對曰：「宰相之任，有以關係國家之興替也。陛下須當慎擇其人之正者，若相李林甫，只恐日後為社稷之憂、為國家之患！」當日明皇亦暫准信九齡之忠言。後來，李林甫聞張九齡之語，一心懷恨，屢思計謀以除逐之。

　　但明皇自登基一連二十餘載，歲月已久，漸生奢侈之心，肆欲以怠朝政。

　　然九齡平素耿直，遇事敢言，少有過矣！不論大小事，必力諍苦諫，明皇日久厭其入耳之繁；林甫一意奉承以迎帝心，故時常讒訴九齡短處，故帝亦疏慢之，至罷其相位，貶逐至荊州府為長史卑職，後終於任所。今此傳載其告駕有大同小異之分，看官，不必塗求史實而議之。

　　當日，九齡上朝，拜呼三聲已畢，陳奏曰：「老臣蒙仰聖上天恩之重，粉軀碎骨，罔能報效，曷敢言退？奈已風燭之期，近日疾病多增，虛擔宰相重位，枉饌徒，只恐有誤國家大政。今特懇乞天恩，容臣解組歸鄉，一兩秋已將就墓，本另擇賢能執政。老臣無任治恩，伏惟准奏。」

　　明皇曰：「丞相古稀之年雖及，但軀體康健，怎可一朝言去？朕之大政，委託何人？不必辭位以則朕左右也。」

　　九齡曰：「陛下，不須命留老臣，惟臣近日委果疾病益殆，料不久於人世，俱鳥之將死，其鳴也哀；人之將死，一言也善。老臣有一言上陳，仰乞至尊鑒聽，臣曷勝仰賴！一、祖宗田政不可改；二、進任正賢以匡國政；三、節國用以實庫。如受臣言，上下一心而致寧天下治矣。但臣入相二十年所近矣，不少尚有不周，乞陛下恩恕。但念臣隨駕多年，不敢他和，今告歸別主，原宥忘恩大罪，死後只以鬼魂而不忘國用。」且當時有李學士太白，是西川安慶府人，知九齡是個正直智良材，亦出奏請留之。九齡苦不允從，力辭解任。

　　帝見他堅持要去，只得曰：「丞相力要捨朕而去，亦難以勉強。朕念老功臣輔駕多年，勤勞朝政，今恩賜汝帶俸歸田，特加恩世祿黃金三千兩、白金三十萬兩，每月俸祿米千石，繼賜參茸，太醫一名隨著調養，賜題忠亮御牌坊，命一二品大員代朕餞別送行。」

　　九齡叩首謝恩曰：「老臣蒙天恩深眷，今生難答，來世犬馬追隨以報耳！再乞聖上念臣方才諫言，去讒遠色，以江山為重。又思先皇在晉陽起義兵，誅滅武韋奸黨、重整李氏江山，勞盡癉力，得安社稷，臣死瞑目矣。」是日，君臣言到此，各各含淚。帝先領駕回宮去，張丞相辭聖君出。

　　是時，右相李林甫、大學士李白、吏部天官葛大古、禮部尚書賀知章、

　　兵部尚書裴寬、戶部尚書鍾景期、刑部尚書王□、御史中丞楊慎矜、國舅楊國忠、楊銛，又有二品十餘人，不能一一盡述其名。又有武員是中興王馬英，長平侯王仁勇，遠興侯曹威，護國公秦剛，魯國公程福，越國公羅清，鄂國公尉遲景。當時，一班文武大臣百餘人，齊奉聖旨，敬陳美酒，又有送行賜儀餞行。

　　丞相曰：「老夫以老疾無能，故不得已與列位同僚分手，今已叨領厚餞，敢勞諸位送程途？一揖相別可也。只願諸公一心輔駕，君臣共守興平。老朽回歸就木，列位且請回，老夫復趕馬登程。只留太白公、葛吏部、賀禮部是吾故交，與中興王馬英是門徒，多行數步以盡故交、師生之深情。」文武百官哪裡肯聽？又獻上贐儀，祈老丞相見納。九齡曰：「老夫又何恩德，敢當列公惠賜？且吾叨蒙聖恩，頒賜過隆，已為濫領了，是為賜命不敢辭耳！今諸位大人再賜許多厚禮，老夫斷難明領矣！」

　　百官皆言：「老丞相在朝，一擎天柱。日久在廷教誨，今日榮旋貴府，薄具涼儀褻瀆，聊申贐敬，伏祈鑒納；方表眾士恭敬微意之誠。」推辭多時，張丞相料想方辭不得，只得領情，復一一致意申謝。眾官齊送出城數里，丞相數次辭回，百官只得住步，曰：「老丞相前途保重，慎越風霜。某等回城，恕不遠送也。」一一拱別，分途各回府去。

　　單有太白、葛、賀、馬英四人多送十里之程。九齡曰：「四位且住，吾有心腹直言說知，以表今日相愛之情。吾原非多疾，實憂與一班奸黨作對，內又有貴妃、高力士，今吾年七十餘，亦應息退歸田。一來免禍，二則辭此繁政。即昨天責辱安祿山並前勸主殺之，兩番不准；並勸不可立貴妃，有紊瀆於人倫。聖上原是明敏，只好色之心難遏，至是不准從。貴妃豈不懷恨在心？今雖貶出祿山，免卻宮內醜聞，然祿山出鎮范陽，實虎歸山也。此人必定有變，叛亂不久了。老夫今日已脫離虎口，汝等在朝，實要小心。必釀禍亂者，李林甫。楊國忠逼反安祿山，祿山離不得貴妃，今聖上前明後暗，不久亂作。須各人見機保身，明哲脫厄，方免安祿山羅網。須謹記。」

　　四人齊言曰：「叨蒙老丞相指教金石良言，自當銘諸肺腑。且丞相智慮深，明去就，存身遠害，信為老誠達人。但我等在朝近帝，猶如身入虎狼巢穴中，不被噬者，出於萬眾之一耳。只憂不能逃遁以罹奸黨之禍也。」當時，丞相幾番催促四人回身，各得住步，慇勤相慰而別。話分兩途。

　　再說九齡退位，李林甫升中書首相，令楊國忠升右相平章，二奸爭進不提。單說張九齡一程回廣東，道經二龍山，有家丁稟上：「相爺，此路雖乃官場大道，但久聞二龍山有盜寇打截行人，不若從小路遠些去避之。」九齡冷笑曰：「清平世界，些小賊徒，使爾若此畏縮！但可惱守土文武官，枉食朝廷俸祿，日久偷安，不來查察境土，其盜寇打劫害民，皆有可參革之罪。

　　大小官員皆不以安民為重，一省中枉設數十官員，花費朝廷餉祿。今吾定要在他山前經過，教訓強盜一番。若然散伙，有能者投食軍糧，不願為盜者自為良民，落業做小經紀，且將匣中所叨聖上恩賜並百官厚情送的金銀，不下百萬，一併散賞之，令其為良善人，豈不依從乎？又安境土，免陷良民，化惡為善，吾之心也。」

　　眾家人、從兵領命，特往二龍山邊經過。有嘍囉見一標人馬從大路回山而來，一大旗上書著「奉旨榮旋」，又數十大旗大書「張」字，威威武武，護送兵千多，皆盔明甲亮。嘍囉兵不敢妄進打劫，只得上前動問：「過山來的是哪位官員？且說明，待報知寨主。」護軍曰：「朝中左班首相、太師太傅、中書張老大人奉旨榮旋，特經此山，急報知寨主來恭迎。」嘍囉聞言，領諾，飛奔上山報知。

　　有白雲龍對高、梁兩弟曰：「久聞朝廷張九齡老丞相是當今第一個賢正忠臣，唐天子賴以助復江山，今日想必因奸臣當道抑或因年紀高邁故，致仕歸田。我們何不下山迎接送行之？方表我們不是專於貪婪為盜者，是個義氣敬重賢良之人！」

　　高角未言。瓊玉曰：「不特表心，我們報仇、收除狗官，亦在此人之身。且下山自己綁縛，將冤屈訴明老丞相，他是唐天子師相，位尊爵隆，豈不准信？他一道本章奏明，蘇州一省狗官難逃冤屈妄殺良民之罪矣！」三人議定，出見張丞相如何，下回分解。

 
 
第十四回　惜英雄九齡贈書　恩酬願明皇發駕
 
　　詩曰：

　　英雄被屈志難伸，待遇忠賢歷訴陳。

　　贈賜書函投學士，覆盆冤陷一朝伸。

　　當時，梁瓊玉言來有理，事所當言，雲龍、高角欣然從之，命嘍囉將自己三人捆綁起，背上押上刀斧，一同下山。見兵隊中老丞相在鑲金八抬轎裡座，童顏白髮，五綹雪白長鬚髯，雙目澄清，威嚴凜凜，弟兄三人一同下跪叩首，座前請罪。

　　有張丞相命左右鬆了捆索，收了刀，曰：「三位豪傑，且請起，休得拘禮。老夫今日解任回歸，道經此山，不知汝等在此山踞守，但清平之世，豈可埋伏於綠林？一者擾害良民，二者有干國法。今皆自綁來見老夫，汝心有何趨向、有何事情？不妨直達知聞。」

　　梁瓊玉先開言曰：「上稟老太師老大人。」當時即將業師劉芳被本土柳知府不察其冤情，屈害致命，陳升與己家散人亡，盡將一番前事稟知。張丞相聞此，怒氣頓生，曰：「有此昏昧狗官，文武同惡相濟，只知抄取人家產業，不理冤屈深清，深負君上隆恩。令他治民，實則害民也。待老夫回歸故里，事暇定必拜本歸朝，以謝皇恩，附本除狗官也。復回汝們故業，不須憂慮也。原來前月江南胡夏使有本回朝，言松江府二龍山先劫高麗進貢寶馬；後劫法場，搶去朝廷重犯一名。盜首殺死總兵二人，打傷副將三員，官兵死者三百餘，正在部議征剿起兵，豈知官逼民為盜，至身入綠林！」

　　瓊玉又稟上：「老太師爺，若待大人回歸貴省，已有三四千里來返，拜本進京已有三月程途，倘朝廷果然不知其委曲，一動兵來征伐，丞相本章未到，豈非不及？莫若小童生等上京都告皇狀。但無親故在京為官，是不敢造次。只乞求丞相明鑒參詳。」

　　九齡一想，果然待回廣東，然後上本，有六七十天方到，豈非不及？就於此吩咐取過文房四寶，寫書一封，遞交瓊玉，言：「一到京都，尋覓著大學士李白大人，倘一見老夫之書，自然即刻傳汝進見。吾書中將汝提拔於此人，但老夫觀汝一貌不凡，日後不失為皇家之貴，且你弟兄三人豈可久於身入綠林，終無顯現之日？不若出仕皇家，立些功業以顯耀雙親，揚名後世，方為正路。」

　　三人叩首曰：「謹從相爺鈞諭。」

　　當時，張丞相吩咐登程。三弟兄謝恩，遠送三十里，離山太遠，丞相催止步。三人領命。丞相仍吩咐照書行事，不可違背，須要早歸朝廷。三弟兄諾諾，連聲拜謝而回。

　　有張丞相一程回本土，道經南雄嶺，見嶺難於行走，一回至韶州曲江縣，發傳本土官員，一府州縣辟修南雄嶺書院。也無交代，不多細表。

　　再說梁瓊玉得了張丞相手書，即日要拜別師娘顏氏及白、高兩兄長，奔上長安朝中，帶捷健精壯軍人二十名，一同起身。顏氏叮嚀一番：「道途上小心，謹慎風雨，保重身體。報仇雪恨，盡在賢世兄一人。」語畢，不覺下淚二行，瓊玉多言安慰。又踱出外廂，白、高兩弟兄早已排開餞別之酒筵，三人敘飲，談語多時。用過餐膳，拜別，騎馬而行。非一天兩日到得長安皇都地面。

　　先說唐玄宗明皇於天寶庚寅曾想起在山東東嶽泰山許下舊願未酬。當唐明皇晚年，酷信鬼神愈甚。此一天，設早朝，各文武官臣朝參已畢，各分班侍立，諸文武無甚事情奏直。帝開言曰：「眾卿家聽著，朕一事在心。」眾臣曰：「未知陛下聖意若何？乞降綸音諭下。」

　　帝曰：「朕上年偶沾患疾，太醫院服藥餌無效，後命鍾禮部往山東東嶽泰山求丹，許願疾愈酬恩。今思親發車駕往酬岳神大德。」眾吏合奏曰：「普天之下，莫非皇土；率土之濱，莫非皇臣。然酬答神恩，陛下命一大臣往代勞可矣，何必勞聖駕親往？況往返程途數千里，勞受風霜，且山獸虎狼不少，誠恐有驚聖上；跋涉險途，或有綠林埋伏。懇乞陛下洞鑒原由。」

　　明皇曰：「眾卿不必諫阻，朕若不親臨酬願，不見虔誠了。況今清平之世，哪有綠林埋伏者？即山獸遇於途，非朕一人，同一二臣前往，帶精壯軍兵五千隨駕護衛。」言罷，旨命禮部鍾景期書一龍鳳牌匾，上聖廟又製造神聖真衣冠帶靴子，一應限一月趕備足用，擇選吉山發駕登程。

　　眾臣領旨。

　　又命皇太子監國，將璽印交下，命左右兩相輔佐太子判治所有大政，並各省犯官解京者，三品以上官員暫收天牢，三品等官以下，卿等部家公議。

　　左右相並太子領旨。

　　又敕命中興王馬王兄與朕挑精兵五千，會同王曹兩卿保駕，李學士、鍾禮部、高力士隨行。

　　文武領旨。此日退朝。候至一月趕辦起金龍牌，神衣冠玉帶、靴子一應隨駕起馬。

　　當日，奸惡臣兵部尚書裴寬暗差家丁一名，私往山東赤松林投書與賊寇劫駕。家丁日夜趕程途。天子未到，家人先奔至山東赤松林。

　　嘍囉查問，引進山中，見了寨主鐵花綱。只因此賊不良，在山東初為小盜，後為大盜，殺人放火，被官兵捉拿太急，故反入赤松林招兵買馬，已經十餘載。他是裴寬妹子之兒。甥舅之情，故今裴奸來書，大約言：「聖上准於本月某日到山東東嶽廟酬恩，必經此山，可劫他車駕。保駕是中興王馬英，曹王二將，兵只五千，文員李太白、鍾景期、高力士耳！若劫駕事成，先行殺上長安，吾自朝內接應。甥舅同心，何難取了他江山？」

　　鐵花綱見了母舅來書，大悅，即厚賞來人，先回報知，復有書復上，並請舅爺大人金安，叮嚀他在內做照應之語。家丁領命，拜謝厚賞，復回也。

　　且不表。

　　再說明皇刻日起駕，有皇太子、左右相、文武大臣多送出皇城，而去數十多天，方得到山東。一路水陸行程，預早地頭傳知，各省府州縣境香煙靄靄的接駕跪送，一路上，內外城池張彩迴避，水陸法淨。不須細述。

　　一天，來到不近人煙城市之所，是入了山東境界，有鳳凰山一座。唐天子傳令下營歇息。有李學士諫曰：「此山高峻險阻，且不近城市地鎮，四邊荒山野村，虎豹太多，萬一有盜寇藏聚其中，只虞有驚聖駕。不若在途趕近城鎮駐驛，方見穩當也。」明皇曰：「久聞鳳凰山靈禽異獸甚多，今昇平之世，豈有草寇？即有些小不皇化的，不敢來此驚駕，況有馬卿英雄！豈懼小寇？卿不須諫阻，且傳旨，各將兵放圍場，共一遊獵。」

　　是日，擇地安營。武將領旨，開圍發炮，弓馬馳騁。要射的飛禽山獸好不興鬧。正是君臣共樂。將兵紛紛獻的鴻雁猿鹿之類，帝大喜出營。兵將武士追迂四圍，百里之山，打射不休。住語君臣遊獵之樂。

　　再言赤松林近鳳凰山不出三十里之遙，鐵花綱早知帝駕十月中旬將到山東境界，故天天命嘍囉數十名分散下山，打聽消息。此日一聞帝不走大道入關，反往鳳凰山打圍，正喜他合當遭劫。即刻，點起壯健嘍囉一萬，手提大斧，飛身上馬，一程急跑殺上鳳凰山。響炮連天，大隊圍困在山腳，聲言要搶帝王。

　　有軍兵入報，明皇大驚。即命收圍，喚過文武百官曰：「朕不聽李卿家諫言。故有強寇來劫，如何抵敵出山？」有武平侯王仁勇曰：「聖上放心，待臣出馬擒拿賊首，賊兵自然驚散。」明皇准之。王仁勇帶兵二千殺出山外，大喝：「何方逆寇，膽敢犯驚帝駕？急通上狗名受死也。」

　　那盜寇大言曰：「某乃赤松林寨主，名鐵花綱，要殺上長安，取位登基，不料唐天子反遠來山東送上大位，且要他寫下降書抑或交出玉璽印，可活一命。汝非某對手，且見個高低。」言畢，大斧打去。未知二將爭戰勝敗，下回分解。

 
 
第十五回　鳳凰山花綱劫駕　赤松林瓊玉除凶
 
　　詩曰：

　　山寇猖狂驚帝王，英雄奮勇滅凶狼。

　　覆盆冤陷反明照，風虎雲龍會合昌。

　　當時，王仁勇用刀架開大斧，兩將對敵，一連殺六十回合，不分勝負。

　　只因嘍囉兵一萬多，官兵二三千，早被困在核心，登時四下敗散，王仁勇一見官兵敗陣，回頭一望，卻失手被賊將大斧劈於馬下。官兵四散奔逃。嘍囉四散追殺。敗殘兵飛報知：「啟上萬歲，王將軍被殺，兵散。」明皇大驚曰：「王卿家為國身亡！何將可去迎敵？」

　　有曹威大忿出馬，帶兵一千五百，各通姓名，果因兵少亦不能取勝。只此剩得二千餘兵，賊兵萬多，四下圍困。還虧馬英出敵，殺敗了鐵花綱，賊兵方退下去。但仍圍定山口去路。按下慢表。

　　再說梁瓊玉自下山回朝，要將九齡丞相所贈之書投遞與李太白學士申理冤屈。當日去進京都，卻過山東鳳凰山，在左邊大路見許多敗殘軍兵衝下。

　　只為是強徒打劫，問其來由，方知唐天子往山東酬香遂願，被賊寇圍困。即刻帶同精壯頭目軍士一同殺上鳳凰山。

　　此日，馬英思量：「兵少賊多，只得賊兵十之一二，想來必要一陣奮勇，殺下山頭，方得出險。倘得濟南府有兵接應，不難收除此強盜。」喝令兵丁銳進，殺得征塵滾滾。在半山中大殺嘍囉兵一陣，死者亦二千多，奈一萬之眾，賊又有鐵騎逼來，實難大勝乘勢殺出。

　　有梁瓊玉拍馬當先，二十勇軍隨後，將眾賊兵殺得風捲殘雲一般，人頭落滿山。馬英才與鐵花綱大戰，冷目見一少年將一馬殺入賊隊，勇不可擋，雙鞭飛打得賊兵死者無數，心中大喜。有此少年將幫助，三千名將士亦舊銳殺，賊兵四山走散。鐵花綱大怒，搶了馬，一起大戰。這瓊玉二人交鋒一陣，有曹威長槍又上，花綱抵敵不住，被瓊玉一鞭打中左臂，痛喊一聲，落於馬下，已是不活。

　　馬英喝令四邊追殺，賊兵見寨主死了，登時驚散，尚有三千上下奔逃不及，只慌忙投降，拋刀下跪。馬王爺准他不殺。

　　馬英、曹威同呼：「何方少年小將，來山救駕？其功非小，待本藩與汝奏知，聖上自有顯爵高官封賜酬勞。汝且通知姓名，隨來見駕。」梁瓊玉見馬上兩位將軍，王侯服式，即下馬曰：「小人乃江南省蘇州府人，因有大冤情，被本土官員所屈難伸，故不得已趕回長安京都，上呈皇狀，又得張太師明白冤陷情由，現有他手書交大學士李大人收覽，懇王爺諒情鑒察。」

　　馬、曹二人聽了，見他下跪，命起來曰：「梁英雄請起，汝有大冤情，被本土官員所屈陷，幸今救駕有功，又有張丞相手書，此冤何愁不雪？不須多陳此事，且往見聖駕，逐一奏明。諒這些污吏贓官，斷斷難逃其國法也。汝且隨來，本藩先入奏明，待聖詔宣！」

　　瓊玉聞言，又叩謝而起，跟隨馬、曹王侯來至山中營外住足，俟候聖上旨召。

　　當時，馬、曹二將進大營見主，馬英將戰鬥賊人，偶得一少年殺上山來一併幫助將盜首鐵花綱殺死，賊投降者三千餘稟上，又說：「此人言江南人氏，身負大冤情，特來京都上呈皇狀，未知有何冤屈，只求聖上面詢其人，方知底細。今臣現帶他在營外，候旨召宣。」

　　明皇聞言大喜曰：「有此少年，英雄膽大，一人一騎敢來與戰賊寇，救拔寡人，忠志膽量可嘉！惟此人遠隔江南，有何大冤屈情？本地官員因何不為申理？是則設此文武員蒞任，要來何用？命他治民，反是殃民了。好生可惱！即刻傳旨，梁瓊玉進見。」

　　當時，梁瓊玉聞宣，只得跪下膝行而入，到御前遠遠俯伏下，頭也不敢抬。聖上命他平身曰：「汝雖無職童生，但救駕有功，不復拘執。賜汝起來，不罪。」瓊玉聞皇命，叩首低頭起來。

　　明皇一觀，見他威貌堂堂，虎頭豹目，玉面生光，十分愛重，呼瓊玉：「汝怎知朕被困於此山？是哪人通知，特來救駕？」

　　瓊玉低聲對曰：「蟻民只因業師身蒙大冤，並自己傾家蕩產及師之友家破人亡，被本土官員不肯稽察明白，草草聽著風聞之言，辦為通盜搶劫郡城，捉拿屈打，問成死罪。幸得張太師前兩月奉旨旋歸，得以稟明，察知枉屈，有書賜贈，交大學士李大人，方敢遠來京都，上呈皇狀。現今有張丞相來書在此，只乞萬歲龍目鑒瞻，便明冤陷真情矣。但今道經此山邊，只見敗殘軍兵，問起情由，方知萬歲爺被赤松林山賊圍困住，故捨命殺上山來，藉君王萬歲洪福，逆賊得以授首，非蟻民有功於陛下也。」

　　明皇聞言，一喜一怒。喜者，瓊玉一少年英勇雄膽，一騎敢入虎穴幫助殺退賊人救駕，有忠君愛主之心。一怒是怒此江南省中文武官，多是貪婪受賄、百姓冤屈難申。

　　當時，又將張丞相相贈手書拆開。大抵命瓊玉投交大學士李白，要秉公申理梁、劉、陳三人被枉屈。盡言江南一郡文武不理民情、不察枉屈、妄抄家產以肥己；家破人亡不恤，只知抄滅民業，共合分贓；欺君罔民，大干國法。又推薦梁瓊玉，雖年少，具此文武全才，可任充將士，為朝之佐。可秉公申理被冤。即劫法場，傷了官員兵弁，實出於大忿。陷屈逼反、烈性難民，皆由本土文武只知貪利抄家分肥、置民於死地、以杜塞其口，妄獲捉瓊玉故。

　　惹出二龍山草寇劫法場，搭救瓊玉皆各官自取其禍也。須要急辦，以除貪婪害民官，方得江南郡寧靜……

　　當時，帝看見丞相書信，准信江南文武不法。李學士也覺怒惱，上奏君王准依丞相來書懲辦各贓官，方得此土萬民得所。明皇准奏，且待回朝再議。

　　帝復開言安慰瓊玉曰：「前兩月江南據節度使有本回朝，言二龍山賊寇猖狂，劫去高麗入貢寶馬並串同本土刁民劉、陳、梁三人，思占疆土，已經擒獲，後被二龍山賊劫法場，殺死趙總兵，傷武將三人，兵死三百多人，謀反大逆。

　　正請旨起兵征巢，朕思勞兵動餉非同小可，故未即發兵往征，實爾三姓家門有幸，不然，即日動兵，爾門親友人人枉死了。今且住辦，回朝再申理。惟察問投降兵，命他帶同我軍往赤松林放火，燒焚其寨，有無餘黨，以免遺留後患也。馬、曹二卿帶同瓊玉及眾兵往他山剿滅，盡不可遺留。」

　　三將領旨，合同降兵共有六千零，一程殺上赤松林，將山中不投降者尚有兵五千餘及鐵賊之妻子一齊殺戮已盡，又將山中藏的金餉馬糧概行搬運出。然後放火焚燒山寨，晝夜火不息，燒的松林非赤名，乃一白地。

　　三將收兵，回山覆旨。

　　次日，明皇發駕，拔寨登程。當日，收殮武平侯屍首，備棺盛殮，運回家鄉安葬，蔭封他子，用之於朝，襲父職，不過多表。當日，君臣一路起程，駕到東嶽廟宇中。有君王駐駕於節度使府衙，沐浴素膳三天，方進廟中擺駕享謁。

　　此日肅淨，鼓樂悠揚。天子行禮，炷香爐上靄靄，神像加金冠玉帶、龍袍靴子，一新寶蓋，長幡高掛。御祭已畢，又賜撥公田十畝以為廟宇中歷年香燈費用。

　　天子禮畢，有文武臣皆來叩首。是日，拜罷登程。

　　文武兵保駕一程回歸長安而去。所到經處皆有大小文武員恭迎跪接，如往者一般。不須煩述。水陸三月方至京都。

　　有監國皇太子早已打聽明白，先率同眾文武大小官員，俱出皇城五十里之外迎接，帝駕回城，文武也紛紛隨入，再復朝參。不知唐天子進殿後如何封贈梁瓊玉救駕之功，怎生伸辦三人冤陷，看官，且聽下回分解。

 
 
第十六回　唐明皇車駕回朝　梁瓊玉職封鎮蜀
 
　　詩曰：

　　文官把筆安天下，武將提刀退敵兵。

　　只要君王宜當用，江山寧固兆昇平。

　　當下，唐明皇山東酬願回歸長安，進城升御正殿，皇太子、各大臣朝參拜謁已畢，侍立。太子請過聖安，問及水陸平寧否？明皇言知，一到山東境界入鳳凰山，被赤松林山賊鐵花綱帶兵圍困、兵敗折失武平侯、失兵三千餘，後得梁瓊玉奮勇殺賊救駕一番云云。太子聞父王言知，又驚又喜曰：「幸得父王洪福，至得英雄救駕，未知父王可封賞救駕之人否？」

　　當時，奸臣裴寬在旁暗驚，又幸喜鐵花綱已死並無敗露，不然，滅族之罪禍難免了。

　　明皇想來：「梁瓊玉是救朕恩人，且生來氣宇不凡，可抵賞一侯爵。」

　　是時宣進殿中，小英雄三跪九叩首，行過君臣大禮。當時皇封，進他為西平侯之職。梁瓊玉暗暗大喜，深謝皇恩。

　　此日，帝加恩賜御筵於偏殿，命三學士、一王一侯等各陪宴敘。山東一行將士及降順嘍囉三千多有賞勞，頒以金帛，陣亡者倍恤其妻子以賠償之。

　　當日，天子駕退後宮。適有楊氏貴妃接駕，請過聖上金安、慰勞過程途風霜，少不得擺宴接駕洗塵。明皇又言知山盜來劫駕，得瓊玉少年英雄搭救，今已封贈他侯爵酬之。貴妃曰：「險些得此人大功，不然聖上危矣！明日陛下可賜他偏宮酒宴，以示聖上知恩報恩之心。待臣妾敬他酬恩酒三杯，代聖上之勞，未知准否？」

　　當時，明皇醉酒糊塗了，曰：「御妻有愛功臣之心，朕且准依。」

　　次日，命高力士宣召西平侯進偏宮，皇上設宴以待。此時，李太白、鍾景期二人知之曰：「賢侯，此事非皇上旨意宣汝，實乃楊貴妃娘娘是個貪淫之婦，聞皇上言汝是少年英雄，氣宇軒昂，想必起動得心，故特見汝一面。

　　一進宮，須要打點，不入她圈套為高也。」梁瓊玉曰：「今若不往，有逆臣之罪。倘進宮，某寧死不敢受辱以活命的。」

　　當時，梁瓊玉勉強隨高力士進至禁門止，仍不敢入。高力士見了，只得進內宮奉稟，一刻復宣。梁瓊玉低頭進宮至內殿。明皇令貴妃退後，隱於龍鳳簾裡。瓊玉即下跪曰：「微臣瓊玉見駕，願我主聖壽無疆！未知宣小臣至內殿有何聖諭？」

　　明皇曰：「朕宣示只因皇后見汝救駕有功，是朕恩人，故特設宴於偏宮以示寵異。君酬臣德，皇后特敬酬功酒一盅，是敬重英賢之士、有功之臣也。」

　　當時，瓊玉聞聖上聖諭，只得下拜曰：「微臣瓊玉見駕，願娘娘千歲無疆！」

　　那楊貴妃在簾中，見瓊玉果然年少，人物丰采，暗暗欣然：「不知此子何日得遂我心懷？」

　　此日，明皇賜宴，皇后加恩。兩行音樂響奏，有內監酌侍美酒，瓊玉謝過聖後特恩，略略領敘。瓊玉偏座，君臣共樂。酒至三巡，瓊玉離位謝恩，求辭聖駕回衙。

　　君王未准，曰：「卿且慢敘歡！」貴妃簾內傳旨曰：「陛下，賢侯有救駕回天之功，臣妾感激不盡，不若待吾敬遞御酒一兩杯，以代聖上酬臣恩德，如何？」帝曰：「御妻所言有理！又見敬重功德之人。」

　　瓊玉曰：「此救駕乃微臣偶而所遇，非特來救有功也。然聖天子百神護體，即微臣不來，賊人焉敢猖獗？今叨蒙於聖上天恩，厚賜重重之職，已是過分不敢當。今又賜御宴，敢當娘娘至尊再賜？君尊臣卑，小臣敢犯上乎？懇乞娘娘免賜，誠恐折盡微臣之福，受當不起也。」貴妃冷笑曰：「賢侯過謙。汝乃一膽大英雄，救主功大，難道哀家不該敬汝一杯？即君王敬汝一盞也該當，不必過辭！今喜賀國得賢材，為國家之慶也。」

　　明皇沉醉曰：「卿家，此宴所設，原是皇后美情，是娘娘敬酬功臣之心。不須守禮以拂美意。有朕在作主，何妨滿飲一觴？」

　　瓊玉聞帝命，只得下跪，宮女滿酌一巨觴，宮娥雙手將玉杯捧上。貴妃步出簾外，對瓊玉媚目睜睜，瓊玉低頭下視，徐徐飲訖。正起來謝恩，貴妃曰：「待哀家親敬一觴。」即命宮娥揭起上罈美酒滿斟。

　　梁瓊玉暗言：「怪不得李學士、鍾禮部言楊後是個貪淫之婦，彼只道某是個酒色之徒，以此待我，好生可惱！不守尊卑之禮、敗壞倫常，如何是好？」

　　即曰：「娘娘差矣！方才宮娥代酒，臣不敢逆尊強領賜一觴，是過分寵異了。娘娘貴為天下臣民之母，千乘之尊，貴賤尊卑定然要分別，娘娘豈可親手賜酒於臣下乎？失卻君臣體統，臣決不敢領飲賜也。」

　　貴妃曰：「賢侯過執了。豈不聞聖諭上有言：「君視臣如手足，臣視君如腹心，君臣一心一德。『今哀家與賢侯雖有君臣之別，實則誠意相待，猶如腹心手足一般。」

　　明皇醉中聽罷，笑曰：「朕在席中，即娘娘賜酒何妨？卿休得過辭，卻了娘娘美意！」瓊玉聞君王之言，暗暗歎恨：此乃國運當衰，至聖上昏迷，容縱此孽婦放肆，還不知某是頂天立地英雄。似此料理卻是傳酒之意，惟我一心正大，何畏其邪淫！」復下跪，目不橫視，雙手接杯。

　　當時，貴妃欺著皇帝已醉，賣弄風流，一雙媚眼閃著英雄，奈他低頭不視，只得行趨近前，假作遞杯，伸玉手將瓊玉手腕一捏，瓊玉收手不及，杯未持穩，貴妃手一鬆，已將琰玉杯損於殿階，即碎爛了。瓊玉一驚，請罪曰：「臣接杯未穩，只因心有所畏懼，尊卑不敢，至碎玉杯，罪該萬死矣！」

　　明皇曰：「愛卿酒已過多，心存敬畏，執杯未穩，打碎玉杯，有甚相干，卿何罪之有？」即命散去筵席，又命穿宮內監：「開御傘蓋送賢卿出殿，暫寓李學士府衙，待候工部臣挑役夫建造府第，然後進居。」

　　瓊玉謝了君王深恩，出九重金殿。只見李、葛、鍾三大臣仍在外殿等候，見送瓊玉內監去了，三人動問：「賢侯，進內殿有何宣議？」瓊玉歎曰：「不出眾位大人所料，果也並非帝之旨意。」將貴妃乘聖上賜宴醉了，怎生無禮一一說知。三大臣亦歎曰：「前者安祿山倍寵入宮，丑聲外聞，獨有聖上被迷惑，毫無醒悟。其淫奸實乃唐之淫風，世代所出，敗壞綱常，莫此為甚，可不哀哉！」

　　又有瓊玉對三大臣曰：「未將身為一武夫，叨蒙聖上一朝加恩，亦偶遭逢，但一心不願為朝內官，猶恐聖後心懷不已，有心腹之患，不免遭於一婦之手。倘得出外鎮，方免此禍耳！」

　　葛吏部曰：「賢侯乃深慮不差。前五天西川節度使有本回朝，終於任所，現今無人接印，幸喜賢侯貴為平西侯之職，在西方之職任。今一出邊鎮，無端免了淫妃懷此念頭。如不從她，定來暗算。如從她有污行止，萬古難免臭名。」四臣算定，各自辭別回衙。

　　次日五更三點，玄宗天子設朝，文武官山呼朝見已畢，各各分班侍立。

　　「各省有無章奏？」

　　「單有前數天西川節度使王忠嗣死於任所，現未有哪臣接印，求聖上議敕何臣鎮守？方無西顧之憂！」

　　帝曰：「可惜！念王忠嗣是先帝老臣，出鎮西川有年，今可惜一旦逝亡，勤勞臣也！此川地近蠻，西南界至是長安要地，眾卿舉哪人可當鎮川要地之任，方免西南外顧之虞？」

　　適葛太古曰：「臣啟陛下，西川地廣人稠，前有劍閣，後有峨眉，左控陳倉，右枕棧道，非文武全材者不能守任之，現有平西侯，有職未有土，況少年精銳，文武兼優，西平之征，正應他身職之符合，未知合陛下龍心否？」

　　明皇聞奏，思來此可任准，自即敕旨：平西侯出鎮西川，加封節度使之職，統管西川一帶，上馬管軍，下馬臨民，職兼文武之任，兵部尚書、太子太保兼理糧餉水陸事務。敕命已畢，梁瓊玉見聖上一刻准他出鎮，大悅，拜謝君恩而起。不知瓊玉出鎮西川之後如何，且看下回分解！


 
 
第十七回　棄綠林白高得薦　赴翰苑劉陳首登
 
　　詩曰：

　　未遇休將志氣低，一朝平步上雲梯。

　　能伸能屈趨時會，方見從權智士為。

　　當日，唐玄宗加封梁瓊玉為西川節度使出鎮，統領管轄一大郡。瓊玉領旨謝恩，復上奏曰：「陛下，微臣年少初進，但想西川蜀土，地大人傑之眾，任斯土者，非一人之力可當也，微臣非易，還有結義手足，前者只為迫於官之污贓罔利，至激變反上山，向並不凌害良民，只有劫番邦良馬一案並劫法場，亦果因某被官屈押出誅殺，是他一心仗義行險，動此干戈耳！是今隱於二龍山，屢待等候招安，即改邪歸正，非敢於長久為盜也。以二人武勇不在臣之下，亦可充一武職，懇乞陛下恩赦他前失，別敕臣往招安，臣願與二人蒞守西蜀則不虞疏失矣。且臣又被本土官員所害，只有顏氏師娘仍在二龍山中，懇求聖上賜臣同到住所，早晚服侍，以盡師生之恩。」

　　明皇聞奏曰：「准卿所奏。命鍾禮部往二龍山招安，白、高兩英雄同朝受職，與卿守蜀；卿之顏氏師娘由同往服侍，暫賜受貞賜二品恭人，待子長成再加恩，以續劉氏香煙。江南蘇州一案，文員知府、武員參將、游擊等，婪贓害民，拔害著調，拿下正法，與卿等師友報復冤仇。並劉陳兩姓待有稟明之士，即刻提調蒞。卿可卜吉登程，往川鎮守，此土乃邊僻大省，不可無主事之人，日久大員不至，猶恐疏虞，速速先往，待白高二人回朝，朕即著調他同往協守，卿勉之而行。」

　　梁瓊玉深謝皇恩，此日退朝，瓊玉領了皇命，刻日拜辭眾文武同僚大臣，致意李白、葛太古、賀知章、鍾景期一班忠賢，離長安出城西去赴任。暫且按下。

　　明皇退朝還宮，楊太真接駕，方知梁瓊玉被一班學士大員薦他往西川赴任而去。一心惱恨，暗罵：「老昏君，將吾意中人一朝敕鎮邊外，哀家還指望下次早晚設計召他進宮，打動此少年，未有不入彀中，得遂我心，豈知被可惡狗黨唆薦去遠省西川，再休想望。前者安祿山又被張九齡、李白、葛太古眾口攻擊，向昏君言逐出了，永鎮范陽，不得回朝。真乃可恨！」是日，咬碎銀牙的切恨，只得強裝歡顏，夜陪宮宴。不多細述。

　　再說鍾禮部奉旨，一程往二龍山招安。此日一到，命軍士通報，嘍囉上山稟知。白、高兄弟方知，曰：「梁三弟一出山立此大功，封贈侯爵，今又薦我弟兄回朝受職，真乃喜從天降也。」即刻大開山門，恭身下山，跪接欽差大人。

　　鍾禮部挽扶起，兩弟兄又請大人進山一敘。禮部言：「有聖旨，且進堂迎接。」二人急擺香案、炷上名香，跪接欽差大人宣讀聖諭畢，敬請大人當中上座，小軍遞上香茗，弟兄左右立陪，即吩咐眾嘍囉兵一齊聽命：「今某弟兄奉旨身歸朝廷，願隨者跟隨進京都，自有皇家餉用糧食；不願往者，每人給賞銀五十兩，回家為良民，做小經紀。所將山中的貴重什物搬出變賣，亦歸爾等。查清倉庫所有糧草儲積、刀槍馬匹一應俱帶回朝。」

　　眾兵領命，一刻點查清白，注上冊子，並願隨行兵丁人名注於冊內。鍾大人看罷，取藏了。是日，命人大擺酒餚，割殺豬羊相款大人並來兵。合山嘍囉皆有頒賞均沾，眾人敘飲。兩人將金銀分賞給為民嘍囉，皆令搬運出器用什物而去。山內三乘轎上坐顏氏、兩寨主之妻，又車輛載上糧草，馬匹拖載器皿而出。又敬請大人先下山，然後放火燒焚山寨，一同起程。

　　非只一日路途，連連水陸多天，進京都，進得皇城。欽差命白、高弟兄暫且安營，待奏知聖上候旨。二人領命，扎屯於城外。

　　有鍾禮部登朝覆旨，將招安冊子呈上來，投降兵一萬零，糧米若何、馬匹多寡、刀斧器械之類，一一看明，龍顏喜悅，即發旨宣召。弟兄進殿俯伏謝罪，歷陳因官逼逐上山，為寇求赦。帝曰：「二卿平身。前者入綠林皆因土官失御，以至激變民心，使英雄無用武之地，今前事不較，有平西侯薦二卿武藝超群，可當武職。特賜武進士出身，白雲龍特授劍閣總兵，高角特受重慶府總兵。二妻誥封三品恭人，顏氏二品貞靜恭人往成都，待瓊玉服侍，盡師生師母之誼。」二人謝恩而起。

　　是日退朝。白、高二將刻日辭駕帶同家口出皇城往西川而去。

　　一天，到了成都省城。先命人報節度使大人。瓊玉一聞報，不勝喜悅，方知弟兄、師娘同來，俱受皇恩，正為可喜可賀。是日，車馬紛紛進城。弟兄相會，不以職分尊卑，仍以弟兄敘會。顏氏師娘、三位恭人共進內堂，不啻一家敘會，喜色欣欣。

　　梁瓊玉自到任以來，號令嚴明，出入以公，恩惠愛民。白、高二位總兵分守兩府，也是一般清正，勤勞盡職，除暴安境，至川中大治。自西南一帶水陸平寧、盜賊潛蹤遠遁，下屬官吏不敢徇私，萬民樂業。按下西川不表。

　　再說是歲，乃天開文運，值大比之年，天下人才進場赴科。此歲，玄宗帝命李學士為大總裁，鍾禮部為副選，裴兵部為監臨官。各才子領了御題目進科場，紛紛呈卷收閱。

　　先前書說劉芳在狄府中作西賓，教習狄光嗣兩公子文藝，二子精進，文有可觀，是賦性聰慧。此歲科朝，三人一同酌議進場赴科。但劉芳被柳知府辦為重犯，不敢填真姓名，是以改名不改姓，喚作劉珍。三人拜辭狄光嗣，一同進京都赴考。

　　又說陳升，也因大比年期，亦思是犯人，只改名不改姓，名陳清，要進京都。即日，拜辭徐岳丈及妻，並司馬瑞及虎豹山馬、魏兩人亦要赴京都，倘文場一空，武場又開考，故一同登程。陳升大悅，得同行作伴，妙不過也。

　　是月，大閱科場，清白取才，高中會元，乃江南蘇州府劉珍，並江南蘇州府陳清、狄雲、狄月俱列二甲中進士。將中式三甲的三百五十五名點入金殿唱名。狀元，蘇州府陳清；二名，河南開封府白登；三名，蘇州府劉珍。

　　二甲、三甲不能將姓名一一盡述。正是新科遊街三日，好個妙年及第的俊彥。

　　正引動深閨紅粉女爭看綠衣郎，閨秀閣中，豈不人人仰慕！

　　一朝天子臨軒問冊後，見此科狀元、榜眼、探花皆少年雅俊之士，且文才雄博，不勝喜悅，總裁大臣從公取才。帝一想劉探花文才宏博且年貌多長三四秋，比狀元、榜眼老成些，不免調劉珍做個本土巡按官，是必洞曉此郡貪婪官，以了結劉、陳、梁三人之案，然後調任別省。想來妥當，即殿上開金口，露銀牙，將前者梁瓊玉申奏明蘇州案一一諭知：「今調卿為本土巡按，御賜上方寶劍，從公斷辦，各污吏貪贓文武嚴法定罪，先斬後奏，問結此重案。」

　　原來，陳、劉自進京，在寓所已知會過，兩人各各改名，不約同心。不料，連捷中式，皆幸點入，又明綴高登首領。正喜之無盡，只心憂是名罪犯，只恐奸臣查出真姓名反來效奏。今見聖上說出劉、陳、梁三事一案，方知梁瓊玉救駕得功、已封侯爵，又領鎮西川，自是一朝平步上雲梯，得他奏明前事在先，今不妨親口供認原是劉芳、陳升之真姓名。

　　當時，兩人下跪不敢起，又奏上：「微臣二人有欺君之罪，求乞陛下寬恕，方敢領旨。」當時，明皇不知其故，想他年少書生，初進皇家，故不敢領辦重案，若不然，一般少年有何欺君事做下？只言曰：「朕念卿青年得貴，以案情試才，未知有何欺君瞞朕之處？即有些小干礙國法之事，朕有言在先，一概赦免，且明奏上。」陳、劉聽帝言此，將真名姓奏知，歷陳起始之由。

　　不知唐天子怎生分斷此案，且看下回分解。

 
 
第十八回　征山寇陳升明薦　探營寨裴彪暗謀
 
　　詩曰：

　　文忠武勇唐天子，山寇如何橫逆行？

　　一怒天威征殄滅，萬民感戴樂豐登。

　　當時唐玄宗聞狀元探花奏上，方知梁瓊玉所奏乃是二人，其懼罪改名，來京應試。惟前者有張九齡丞相已有書托交李學士，求彼秉公伸理，並瓊玉已陳奏明在先，只曰：「今二卿改名來京應選，原未知其情，並非汝二人之罪，乃汝本土貪贓官員禍之也，二卿無罪平身。」陳、劉謝恩起來，明皇一想說：「此命二卿，並為退期，益加恩賜謁祖，限一年回朝，呼調一到，將各貪官不法者拿住，重者斬首、輕者刑罰革職。御賜上方劍兩口，先斬後奏，並追回各家產業，任卿施行。但一事，前月江南松江府有本回朝，言虎丘山盜名古羈威十分猖獗，稱言先皇屈殺他父親，要報仇，屢屢劫害鄉民，本土官軍竟無能治伏，反屢敗數次，傷兵不下十萬。今二卿乃文員，怎能與敵？或擒拿、或招降、押制、收除此人，只須得三兩員勇將與卿同往。擒滅此寇，全郡平寧矣！」

　　李學士出奏曰：「自古有文事，必有武備。聖人訓示，千古不易之法。今招降已有二龍山為例，倘此寇不服，定必動兵，如打仗交戰，又非陳、劉兩文士所任，必得兩三員勇將為佐，待兩文士提調，方得合其濟用。但思怎能此人？」

　　陳升一想，即薦三將曰：「微臣有中表親，身為武舉之士司馬瑞，今來京都考選，但其武藝超群，性雄志廣；並有結義手足，一名馬英，一名魏明。三人皆我唐功臣之後，英傑之漢，一同來京取選，特居寓所，如得三人共往，何難收除這古羈威盜寇一人？」

　　明皇聞奏，允准：「卿既有此親友武勇之士，即敕令皆賜武進士出身，宣入見駕。」當時，命兵部侍郎往宣三英雄入覲。

　　且述司馬三人，還未知陳升薦他，心中狐疑不定，只得跟隨了宣調官來至午朝門外，駐足候旨。一刻，兵部入奏覆命，帝宣三人上殿。三英雄匍伏膝行，下跪金階，不敢抬頭，聽綸音。帝即降諭：「陳升薦三傑，共回江南隨行，往招討虎丘山古寇。」言罷，又命平身。三人謝恩，方敢起身。明皇即敕賜司馬瑞為都指揮，魏明封左指揮，馬英封右指揮使，帶兵五萬隨行，同劉、陳往討招安虎丘山。回朝有功，再行升賞。三人一刻得官，好不稱心得意，深謝皇恩，又感謝陳升招薦之力。當日，天子分發已定，駕退散班，文武回衙。

　　只有裴寬心中驚懼，知本省官員人人有禍，尚不知犬子私通古羈威並同謀害劉芳之事，故不投家書與聞。

　　再說劉芳、陳升擇了吉期，拜辭聖上、各同僚，出了皇城，往江南省進發。水陸行程數十天，方入江南境界。

　　先到松江府，帶兵入虎丘山。在山前擇地安下大營寨，遠遠見山上扯起大旌旗，「報雪父仇」四個大字。此日，古羈威聞知朝廷有兵來征，即刻頂盔貫甲殺下，紅甲紅馬紅盔，手執長槍呼喝：「哪人出馬？」陳升曰：「來者山寇，是古羈威否？」

　　他曰：「然也，汝是何人？」

　　陳升曰：「本官乃本土奉旨巡按，今奉旨命特來赦汝前罪，招安歸護朝廷，保汝無事，追封汝先父。當今是個有道之主，追念汝父前功，定必子蔭父職，豈不為美？」

　　古羈威曰：「陳欽差，汝雖有再世蘇秦之舌、張儀之語，難以說動我心。是父仇，定必要報的。」劉芳即喝曰：「不分好歹的匹夫！先君被武黨殺害，非止一人，而且余室殺戮者數百，豈關君上枉殺，今枉執報仇之語，來此落草為寇，汝今若不依從金石之言，只憂汝死無葬身之地也。」羈威冷笑一聲曰：「汝營中戰將贏得某者，自由汝等綁縛吾回朝，如弱於某者，即刻退兵，休來羅皂！」

　　陣前司馬瑞惱了，一馬飛出，大喝：「逆賊，某來與你比！」大斧打去，羈威長槍架開，一連殺了數十合，勝負未分。

　　只因朝廷大兵五萬多，數千嘍囉哪裡抵敵？敗走得四散逃奔，死者太多。

　　古羈威看見多傷兵丁，回手一慢，被司馬瑞大斧撇去。古羈威一閃，幾乎跌仆下，只得放馬跑走，招收殘兵逃入高山，緊守寨柵門，預備炮箭，不出。

　　唐兵幾萬數次來攻罵戰，但山勢高峨，樹木叢森，不能即攻上。故兩下停兵不動。

　　再說蘇州府城裴公子，此日聞松江府被朝廷起兵將虎丘山圍困，古羈威兵敗不敢出山；又聞劉芳未死，與陳升二人高中魁首，連捷高登，奉旨出為巡按本境，心中方驚不安，言曰：「此地眾官危矣。但幸得我們計算劉芳之謀未洩，他仍不知中吾害之由，不免親到虎丘山探聽古羈威敗得如何？且吾得異人傳授一制練毒藥，些少入腹，三天發作，朝發夕死，非凡藥餌所能救的，不免先往見陳、劉二人，假作拜探，方得進山下毒藥，弄死兩人，羈威方免禍，吾亦得安然無事。」算計定，將毒藥暗藏身邊，即刻動程。只帶兩口家丁，一天之間到了山前，有兩兵丁喝查問明，軍兵入報：「營外一人，自稱兵部裴公子請見，未知何人？」

　　劉、陳聞言，吩咐開營門迎接進內，一同見禮下座。公子即問：「劉賢弟被知府所害，焉能逃脫？及陳弟干連之禍，反得高官，實愚兄所不解。當日，愚兄見兩弟俱被害，已有家書上達家嚴，後又聞二龍山賊劫了法場，救了瓊玉，官兵圍陳賢弟之家，反得逃出，又殺死官兵，迨後一音不聞，只有本土官嚴追獲耳！今幸得貴，實為可喜也。」

　　劉、陳見問，將前後底細一一說明。裴公子偽為代喜，大讚奇能。聽罷，又言：「這日聞朝廷動兵征剿虎丘山，古賊首被殺敗，皆二人大才；又久聞司馬將軍英勇。」眾人謙謝曰：「公子過獎！」又命人擺設酒筵相款。

　　賓主入席，敘飲一番。

　　席敘半間，裴彪暗取毒藥藏於指甲，假酬酢交杯，將毒藥放下。初與劉芳抱杯，次與陳升傳杯。

　　二人哪得知裴彪下此毒藥？只言此酒是借道賀喜兩人因禍得福，今又高官顯爵，實為可喜也。劉陳二人接杯飲乾，兩相交酬。至住珪停杯，用過膳食，裴彪復言：「古賊不識時務，待吾明日往說此人投降，以免動兵傷殘，如何？」

　　陳、劉曰：「此長之策！惟此人執性強橫，弟兵初到，也曾勸陳誘導，他只硬雲執兵。兄長往說，只憂不從。」裴彪曰：「事已至此，他必允從；則我兵之利，不從亦無干礙。」

　　劉、陳允諾。裴彪宿山一宵，次日辭別，要進高山會見古盜首一人。因交兵公幹，劉、陳也不挽留。裴彪上馬，兩弟送出營外別去。

　　裴彪馬至半山，大呼：「嘍囉，休要冷箭，裴公子來探！」古羈威聞報，大開山門，迎接入門，方謹閉門坐下，羈威先開言曰：「今朝廷兵圍山腳，賢弟怎能上山？他兵怎肯由汝到此？」裴彪言：「先假探陳劉來領招降兄長，故他一心信之。」又言知下毒藥於陳、劉，不出三天二人毒死之計一番。羈威聽了，大悅曰：「幸也，賢弟相救助於愚兄，不勝感激！」

　　裴彪曰：「除此二人，是吾弟兄之利也，何言酬謝弟的？」羈威大喜。

　　是晚，少不免排筵，弟兄對飲。按下寨中二人。

　　卻說山下朝廷兵，此日見一道人赤臉銀鬚，自稱謝英登，是昔日護唐開國二十九家總兵之列，今特來請見主帥。兵丁入報，劉陳二人酌議曰：「久聞開唐有謝英登，後修道不仕，已經百三四十年，想必修煉成仙。今日來見，必有事了。」即刻大開山柵營門，二帥步出，恭身迎接進營中，請他當中下座。二帥以師禮待之，側座。二帥劉芳曰：「不知前輩大仙師長降臨，有何賜教指示，吾兩人未知？」謝英登說何詞、有何指點，且看下回，便知分解。

 
 
第十九回　救劉陳謝仙點化　賺裴古唐師獲奸
 
　　詩曰：

　　英雄量大福仍大，奸佞機深禍更深。

　　且睹害人終害己，虎狼枉用計謀侵。

　　再說謝英登久登仙班，故知過去未來之事。此日，已知陳劉兩人中了裴奸毒藥之謀，見他相詢，微笑曰：「奸徒暗算，故貧道特來救兩賢性命。汝兩位乃正大之人，心不狐疑奸陷，未免過於率直。故在奸徒局中不覺，還不知這裴彪是大奸臣之子，父子凶狠之輩。」即將前昔所陷害一一告知，又言：「汝二位在他暗算中，還不省悟乎？」

　　劉、陳聽了，駭然而驚，轉怒曰：「原來此人是起禍之由，一向入他術中，真令人可恨也！若非上仙說明，破其奸謀，久後還不知怎生為禍矣！」

　　謝仙冷笑曰：「今日他來，仍是你們中計，不出三天，你兩人一命又要遭他毒手。貧道不來，你兩命難活也。」

　　劉、陳二人大驚，忙問：「上仙乃智慧上人，先知先見，不知此賊今來作何計較？莫非通知古賊引彼來劫寨做內應，偽詐往招降的？」謝仙曰：「他來非劫營寨做內應，他將暗放毒藥，不出三天，你兩人中毒雙亡云云，是無藥餌可救的。」

　　劉、陳色變求救。謝仙曰：「不妨！貧道特來救你二位，乃佐唐有功之士。」命人取到清泉兩盅，向囊中取筆管一枝，用黃紙書硃符一道，取出黑丹丸兩粒，將符焚化水中，每盅開化黑丹一粒，令二人吃下。飲入不一刻，劉、陳吐出黑水多碗，內有二十個黑蛇蟲於地上伸縮游動。

　　二人駭然而驚，眾將多稱奇異。

　　謝仙又言：「此藥用毒蛇製毒藥煉鍛成，取擇兇惡，日咒訣用人血封之。

　　此毒藥一入人腹，毒蛇得五臟水，即變化生了。一日咬肺，二日咬肝，三日咬心，即死了。」二人聽了，不勝忿然，曰：「可惡奸賊，日作暗害，幸得逢凶化吉。今日若非上仙指示，又叨搭救，不然，吾二人一命休矣！一死也罷了，惟誤卻國家大事矣！與此賊仇如淵海之深。只拜謝上仙！」

　　禮畢，謝仙辭別起程。二人苦留不允，只得送出營外。謝英登遂駕燧雲靄靄，閃閃而去。

　　二帥回營酌議，將計就計：「想來此賊與古山寇合定計謀，待三天之後某兩人中毒死了，軍中無主，自然內亂之計，今不若三天之內，吾詐偽死了，將兩空柩正出山邊，軍寨中掛孝，在大營中挖掘深坑三個，每闊三丈，深三丈，用泥草浮搭蓋了上面，待他來踏營，一網而就擒。」二人定下計謀，不表。

　　再說第三天，裴、古二人命嘍囉兵私下山腳探明白，只見營外有兩新柩棺，用白布蓋住，即刻回報。唐兵看見他來私探，也不追趕，是奉將令不追趕的，以待彼來中計。

　　當日，古羈威冷笑曰：「賢弟，果有此妙藥，實乃莫大之功也。今夜趁他軍中無主，往劫營搶屍，用火燒之，一刻成功破其營，即兵多將勇，豈畏懼耶？」是晚，飽餐夜飯，各帶夠三千兵士，盡拿了煙硝火藥來燒大營。一程殺入。此日兵士入報，言「賊兵分兩支攻來」，但劉、陳二帥曰：「此日中軍兵報上，言有賊兵數人來打聽，一見我軍二新棺柩，即奔回。他日來探聽過，今夜來劫營了。且預備下破擒二賊。」陳、劉酌議算定，將五萬軍兵埋伏四營於松林中，單剩空營。

　　是夜二更，有巡兵入報：「賊兵分兩路殺入。」果然，裴、古各帶兵三千，分左右殺進。豈知一入中央，盡皆跌下深坑，喧嘩大喊。古羈威、裴彪正在後埋兵，方知中計。

　　劉芳眾將兵一見營中火把照亮，即刻四方殺入，數萬軍只向可惡殺去。

　　豈知賊兵六千多已跌下深坑，大約只剩得一二千兵，早已四散驚逃。車擠路小，跌死者太多。裴彪早被司馬、馬、魏三將擒拿下。只古羈威為盜七八年，地勢瞭然，已早逃脫。日後再擒。

　　天明，劉、陳升帳，押上奸徒裴彪，但此賊還未知歷來奸險之謀盡洩漏，想必黑夜中被他眾將兵誤擒捉下，一見陳升、劉芳，自然放脫了，以禮相待，我又有招塞之詞對他二人。一路同隨軍士押入大營，推上帳中。一見劉、陳坐在上面，大呼：「兩位賢弟，吾見大兵殺入，將吾擒下，速放脫，待愚兄將古賊首之謀一一說知。」

　　劉、陳二人一見此賊，氣惱他不過，又聞他以此語為騙哄話，為姦淫負義賊徒三番五次來圖害，劉芳拍案大怒曰：「賊禽獸，我今生與你何仇抑或前世與汝深冤？因寫丹青假結拜，暗中串同土狗官陷害嫁禍及我師生，故友，二姓頃刻家散人亡，及至傷了朝廷武員官兵數百無辜性命，種種大禍，盡由你起貪淫慾心，逆賊一念，迥非人類，乃禽畜不如。前日所行害也罷，今又來通謀古賊來劫營，不獨我兩人性命，幾連大小三軍皆損你毒手之中、敗壞君王公事。今日天眼昭昭，奸謀盡露，還敢言軍兵錯擒於你？思來求脫，待你再行毒害不成？」

　　裴彪聞責罵之言，暗暗驚懼：「此謀得三天，有何人來此盡行謀知？況除了古羈威一人，余外一人也不敢洩，今羈威又逃脫了，哪人知此暗謀的？」

　　想來，只得硬言對曰：「兩賢弟何得反面無情？將吾拘下反將賊人放脫？況且一向謀害之事，一無影響，有何人為見證的？勿枉屈於我以此天地之詞。」

　　劉芳聞他言，氣忿咽喉，口不能罵；陳升拍案道：「罪惡不少，還敢刁詞抗語？前三天假來探我軍，敘飲之間，近室一言，暗下陰毒，再來收除我兩命，然後合古賊來劫我營。假言往招降，人面獸心，真令人一刻難容。」

　　眾兵丁見元帥怒罵，盡罵此賊心狠，人人怒目圓睜。

　　這邊司馬瑞是烈性英雄，想起賢表嫂撞死，登時忿起拔刀，二帥止之曰：「此賊父子同惡通賊，今殺之不能除他父，且解回朝，父子證罪，一網打盡奸黨，方得朝野昇平。」司馬瑞住手。二帥喝令，打他四十大棍。打得血肉淋漓，押鎖入囚車。又令三將帶兵殺上山，將余兵、古羈威妻殺盡，搬運出金銀糧草、刀槍馬匹，然後放火燒山。

　　即日，拔寨登程。乃奏旨歸鄉，好生有度！

　　一人榮歸，州城兩姓父老宗親皆來迎接。文武官自然來請問聖安，然後與巡按見禮。本城司道、府縣、驛丞下員皆來叩見，接入省城，眾官接聖旨，宣讀，乃責罰本土文武員的，詔曰：奉天承運，皇帝詔曰：朕上承先皇寄托大位，仰荷天庥，自即位以來，待文武如手足，愛庶民如赤子，罔無盡其誠，是以各省設文立武，寄托以安民是任，亦若保之以赤守是，足體念朕之誠愛也！

　　不料，爾江蘇文武員不獨尸位素餐、不司民政，不除凶暴以安善良，且視民如草如芥，況又貪贓受賄、不察覆盆含冤之民，妄抄家產坐位分，削民之脂膏以肥己。長寇之威烈以擾邊縱兵，差而強如蛇蠍；池民家有懸聲淒悲，至吏室有盈箱滿載；方髒咨嗟，鬼神忿怒。即今三姓之害，借事生端，妄捏劉芳通寇，手先復陷；陳升助寇，邪後利睨，梁瓊玉百萬資財，嫁禍抄家。陳梁兩業，若共瓜分，何異人盜狼寇，搶奪強橫？領王治民，實則害民；承君禁早，集則為暴。上負國恩，下凌黎庶。欺君不法，莫此為甚！

　　茲特旨敕陳、劉兩員，一巡按、一秉公，同文武受賄罔民負恩之員，扭解回朝。為首惡者，於本土誅戮，以警捏害孽民之惡。貪重贓者則令民回領抄家，以濟窮民。復還陳、梁故產，給歸原物。

　　上清欺君受賄之臣，下慰眾民被害之孽！

　　嗚呼！有善以彰，有惡必懲；國法無私，人情允協；與愛非君，可畏非民。聖言教訓，千古是趨。立法盡善，惟萬年肅遵。欽此！

　　宣旨詔一畢，不知本省文武官何如，下回分解。

 
 
第二十回　來巡撫抄拿奸眷　回長安擒獲叛臣
 
　　詩曰：

　　受恩不報非豪傑，有德須當答謝均。

　　寄語世人休作孽，害人還自害其身。

　　當時宣讀詔旨，蘇州一府文武官員面色寒青而又轉黃。劉、陳兩欽差命柳知府及其左右摘去朝衣朝冠，收還符印，將一家鎖拿了，下士盡計訖，填注於冊上，並趙總兵家口符印亦然抄訖、鎖了家口；府具廳州吏員皆下禁天牢。惟節度使及布政使兩大員動本部議，方能定罪。

　　次日，兩欽差恭請皇命，擺開聖旨，開向法場，押出柳知府並家口共有十二人。家丁侍婢不坐罪，又有後隊趙總兵已被陣上殺死，只得將妻子兒女九人亦押出法場，具首司戶千百戶把總吏員共官九人，一同共斬首三十人。

　　一刻人頭滾地，斬訖，欽差發兵三千，命馬英、魏明二將捉拿裴家部屬，共十五人，一同押解京都定罪。

　　只有新任接印文武官多來送別欽差巡按回京覆命，各回衙中。

　　又表劉、陳兩官奉旨在本土謁祖，限一年回朝復旨，且得回屋宇產業，日中有鄉宗戚友往來問候，或請宴會或與屐游，倒也自得逍遙。當日閒居，劉芳自思：「己身得貴做官，出於一刻迅速」，又思：「梁瓊玉先得身榮，因救駕有功，封侯爵出鎮西川，帶同吾妻往蜀中侍奉，有此恩義兼盡賢徒，世所無雙也。且待完了此公案回朝，然後奏知皇上，請旨調回顏氏妻，並謝梁瓊玉恩德，其心方才放下懷念。」又思妻出奔時，懷足十月之孕，未知生產安否？然是男或女。住語劉芳想像。

　　又言陳升閒暇思量言：「為善必昌，為惡必亡。可恨裴彪，因貪淫一節，即假交結劉芳，先害他，後害吾，至今妻身年少而亡。又得徐氏岳丈用情招贅了，某即來故宅起戶，用棺柩埋葬，大開空墳，梁玉懺悔，超度幽靈。今且待完了此公事，回朝奏主攜妻徐氏赴任，是所必然。」此是陳升心情。

　　他兩人在故土日中，或陳升拜探抑或有劉芳來敘會，同餐共論眾奸陷害，不須多表。

　　再言裴兵部府中老奴，不分日夜趕回長安，進京都城內，上稟老大人言知：「公子在家惹出大禍。與虎丘山賊私通，先害劉巡按，又害陳欽差，今被他們拿下，提兵征剿平服了。走脫盜首，將公子一家大小十五口俱拿下，不日解回京矣！」裴兵部一聞此報，大驚失色說：「不好了！孩兒累及吾也！」

　　即日進內，將金銀珠寶滿載，其餘剩的不能多帶，累身難攜，只分給眾家丁，吩咐盡散去。是日，又得接到古羈威下人書。原來，古羈威敗陣逃出，想來族弟古強在鎮江茅山為王，手下雄兵數萬，故敗往投之，安身在此，仍思報仇，故此有書趕來達知裴寬，說明公子被擒，通知他今投來茅山方得性命云云。故裴寬心忙意亂，將書及印藏書房中化焚，只扮作客民，與心腹家丁四人扛抬了兩箱金寶，向鎮江府茅山而去投伙。

　　一出皇城，一連趕走數天。

　　途中，遇著一位回兵大臣銅台節度使郭子儀，帶領五百家丁、五位世子：郭虎、郭豹、郭玉、郭江、郭海五人，只有長子郭龍代父署印守銅台城。子儀回朝與君皇慶祝上壽，備辦了貢獻上祝禮物，見天色將晚，只得禮屯紮兵於山邊。有一將上稟：「大人，山下一人在後營，又有四人扛抬兩箱重載之物，入山越嶺而上，似極荒忙之狀，未知此人是劫取盜賊好歹否？」

　　這郭令公一想，曰：「莫不是劫取財物強盜？且弄來見本帥！」家丁百十人領命，一刻押入來見大人。子儀一觀，細細認來，是朝中裴寬兵部，喝左右解其綁縛，扶起坐位，曰：「家人有眼無珠，只因改裝，不認得大人面貌，且恕罪莫怪，請坐下。」

　　二人拱揖，分左右對坐。子儀曰：「請問裴大人，緣何改裝私行？天色昏晚，還越山跑路，意欲何往？」

　　裴兵部曰：「郭大人，汝還未知，本部堂風聞得東方高麗要叛吾天朝，故暗自出京來探聽彼虛實。又黑暗中山邊屯紮安營，只道是山寇，只因家丁四人不敢在前徑行，故抄後營嶺上行走，免驚動賊人來算計也。」

　　當時，郭令公想來：「既然高麗國果反叛我天朝，何故並無邊報？其中必有委曲。」即曰：「大人扛抬物品，又料必有御令三五十精健軍將保護，何四人而已？既暗中奉密旨往高麗，豈無聖旨？且請借來一觀。」

　　裴寬曰：「此乃是吾風聞得來的，倘確擬真假未分，故未敢奏聞，驚動朝廷，故未有聖旨。」子儀又曰：「大人，本帥之家丁初得罪時，汝四家人扛的箱篋走散去了，將篋兩個打開看來，儘是金銀珠寶許多貴重物色，但擬大人私行密訪，如何又攜帶許多金銀珠寶？」

　　裴寬曰：「郭大人不知其中底細。本官自出京城，路過都府州縣，多來送贈，本待不領，又卻其恭誠之心矣！」

　　子儀一想：「此賊不通外敵，定然奔叛哪一方？彼必然奔回故土為亂了。」

　　即晚恭進用款。兵部曰：「有朝命在身，要促趲程，不敢領賜；且告退了。」

　　郭令公曰：「大人言說兩端，爾言私行密訪，又非奉旨，如何又說朝命在身？且留宿一宵何如？」裴兵部只是不允，激惱了郭令公曰：「本帥看汝此行，定為負國恩欺君，棄職逃叛為逆。真是既雲外國有變，豈無邊報？本帥身承督兵之任，豈有一音不聞之理？又非出於聖旨，事已糊塗。爾若要行程，除非共同回朝見主奏明，去也未遲。」

　　裴兵部曰：「去留在我。郭大人，汝是境外大臣，吾是內部之官，汝何必多管本部的事？」郭令公曰：「汝言差矣！一體為官，大小皆皇上臣子，何分內外？若大人不肯回京同往，斷然去不得，不若與汝對鎖，在聖上跟前理明曲直。」裴兵部曰：「誰與汝對鎖？即回朝見駕，奈甚何來？」

　　當時，郭子儀一心知他作弊，故特羈絆住此賊同行。

　　走途數天，回到長安。入朝在午門候旨。當時，正在設朝未散，適皇門宮人入奏。聖上聞郭帥回朝，即傳旨宣進。

　　郭令公俯伏叩見，行了君臣禮。帝命平身曰：「卿家代朕領鎮銅台，勤勞皇室，朕常懷念。但近日台城一大郡風土民情安靖否？糧粒豐缺如何？」

　　子儀對曰：「台城大郡，藉聖上洪福，萬民樂業，水陸昇平，糧食頗豐，無須聖慮。因見不日陛下萬壽之期在邇，臣本該回朝恭祝，故備些微物貢儀敬獻，少盡臣子微忱。望聖上恕責欠恭之罪。」語畢，呈上貢禮折子。

　　明皇龍顏喜霽曰：「郭卿，爾乃清廉之官，縱有些皇俸月給，但兒孫眾多，食需敷廣，朕久知之。且朕是年年有此一日，又非大萬壽之期，何勞卿備此重禮貢呈？足見愛君之至。」

　　當時，內侍接儀雙注。

　　郭令公又奏上：「臣未入皇都，在陝洛交界，只見兵部尚書裴某扮身為民服式，有珠寶兩篋隨行，不知何意？見臣扎屯山下，不敢在山前赴走，越嶺而行，事有可疑，邀盤傳他時，彼言高麗有變，又言私行密訪並無皇令密旨，收篋打開，玉寶太多，不知有無此事？故不願放他出嶺，今將他同還並珠寶並在，請旨定奪。」

　　聖上聞此奏，怒曰：「近也八九天不見裴寬上朝，朕只道他有疾，未經告假耳！是至不查不問，豈知他改扮為民，私自奔走，定有行為不軌也。」

　　當時，明皇喝令值殿將軍押他進殿。下跪曰：「臣見駕，願聖壽萬疆！」

　　明皇拍案怒曰：「汝這逆臣，假扮為民，不辭駕私出京都逃脫去，想必通夷作亂，定然回籍生端。若非郭卿家有此膽量，智識高明，將爾拿回朝，朕的江山有不得了，幾乎送在汝逆賊之手。爾實則私赴，是何主見？」

　　裴兵部曰：「臣但罪是出躁，只因風聞東夷高麗有變動，亦未得其確，不敢擅奏，是至暗行密訪其虛實耳！」不知裴寬假奏如何，下回分解。

 
 
第二十一回　證逆臣欺君正法　征山寇奉旨提兵
 
　　詩曰：

　　邦家有幸進忠良，君聖臣聖國運昌。

　　只慮無終遭貶逐，小人將志便傾亡。

　　當下，唐明皇聽了裴寬之奏，怒曰：「糊塗妄說！孤身獨走，只得有四人扛抬許多金寶，顯然奔逃叛國。存此惡逆狼心，終成大患。」喝令押出斬首，休得再多言刁說。但這裴寬與大奸臣李林甫是心腹厚友，相濟為惡的一黨小人，即出班保奏曰：「依臣愚見，且將暫禁天牢，果若東夷有變叛，是他深心於國，有功之臣，固復職有加；若無此事，將正法未遲，以免有誤屈殺之弊。望吾皇上開恩准奏。」

　　明皇怒氣少息，一想便准奏，將他收禁天牢。是日退朝，各臣回府。

　　乃至一月之久，果然萬壽之期。百官登朝，紛紛慶祝；並外鎮臣子即不回朝親慶，多有儀禮貢獻回朝；並外國四夷，莫不敬祝獻寶，稱觴恭祝。勞忙一番，天子賜宴。數天熱鬧，不表。

　　再說劉芳、陳升須旨上限期以一年歸鄉並滿門捉拿了各家犯官家口，收入天牢，未得完結此公案。只不覺一晁過了五月之久，二人心急，酌議早日趕回朝以除奸黨。是日，約定次早登程。一路押解各犯渡水登山，非止一日，得回長安。一入皇城內，已是日午當中了。且傳號令紮營於內城，明朝見駕。

　　此後劉、陳兩人先往拜探李學士、鍾禮部、郭令公一班忠良，又敘起裴氏在本土私通盜寇，已經提獲，抄家時有裴彪一稿，告與父通古羈威、私行結拜的，復有裴氏的家書四封，通知赤松林鐵盜同來劫駕之語，倘劫駕成功，裴寬在朝內接應……說明一番緣故。李學士聽了，冷笑一聲曰：「此乃天眼昭彰，只道這奸賊改扮民逃走何原由，豈知因孽子作至禍至？恐一旦敗露，便思想逃脫而去。明日上朝對證攻他，自有誅戮奸狼、鋤卻朝中狼虎！」

　　此日，眾忠良議談，但劉、陳二人仍在李學士府中安宿。此夜，少不免酒筵相待。

　　到次早五更，文武百官俱集朝房候駕。一聞景陽鍾一撞，龍鳳鼓齊鳴，眾大臣紛紛入覲，見禮山呼，文武分列班行。適皇門官入奏：「劉、陳兩欽差回朝覆命，征剿得勝，在午門外候旨。」玄宗帝即宣二臣上殿。

　　陳、劉聞召，進見朝參。他一奏本呈上，隨入江南界先收服山寇，投附不從，攻戰敗走逃脫，再陳裴彪父子通寇劫駕、蹈害起禍之根由，原是此賊為首。故拘押下裴彪家口，單走脫了古賊首為恨，未知逃脫在何方？猶慮又有風波在後也。並錄上破賊巢所得糧草、馬匹兵丁若干。

　　當時，明皇御目電覽一過，心中明白了兵部老奸猾奔走私越之情，怒氣沖沖；又想起此賊府中尚扃未經封鎖，兵部官印仍在他府中，不免命人往他府第一搜。想罷，即旨命鍾禮部往兵部府衙搜回符印。鍾禮部領旨而去。

　　不一刻，到了兵部府。只見大門大鎖，緊打了門首，無人看守。禮部命軍兵用鐵錘打下鎖扣，一程直進五重府第。內外只存下些石台石凳，樓閣亭池，並無別物。兵士紛紛入搜。禮部信步登樓。書樓中，只見一小篋未有鎖扣，打開一看，內有印一顆並書一封，乃是虎丘山古羈威來的，言已戰敗，今逃脫在鎮江府茅山，族弟古強在此為寇，如要保存性命，可逃奔回故土，入順此土，須要多帶些金銀來作餉糧更妙云云。

　　當時，鍾景期不意搜得他印，又得古賊來通他逃走之書，不勝嗟歎：「此奸賊父子同相作惡，更見死有餘辜。今日不料奸謀敗露，正天不容此賊！國家有幸，故一時無奪之魄也。又得知古賊逃匿之方，可一網而擒矣！」喜悅中，持了小篋並大呼軍人：「不用再搜了，且將小篋攜回朝中，可復旨！」

　　眾下人領命，將篋子拿起。

　　鍾禮部出了兵部府，命人將皇封條貼上，下加鎖起，坐大轎一程進朝。

　　將兵部符印呈上，又將古賊來書等並與帝觀看過。明皇讀畢，乃重重發怒曰：「此賊父子乃萬惡刁奸逆臣，文通鳳凰山鐵賊來劫駕，共奪朕之江山；子又通虎丘山古賊來報父仇，殺上長安。是有其父必有其子也，千刀萬剮不足以盡其辜。今古賊來書邀其逃回本土鎮江，投歸賊黨。又思此賊為患不淺，必須起兵剿滅盡，方免後患。」又喝令將裴寬吊出天牢，全家處斬。共二十人一齊了決棄市，將首級懸掛黃門以警亂臣賊子。再下旨命蘇州府文武大員節度使至布政按察使，俱皆降級罰俸，以彰國法森嚴。

　　刻日旨下，蘇州文武煥然一新。初來任者，固體上心，即貪員婪吏也驚懼嚴令。

　　當日，將奸賊斬訖，復旨。一班忠良臣暗喜，只有奸黨李林甫、高力士見去了相厚心腹、大是不悅矣。

　　此日，明皇開言曰：「古賊今又投入鎮江茅山合夥，只恐又生他變，卿等保何人去征？」李學士奏曰：「別非其所任，仍要劉、陳是本土人，水陸山川皆稔熟，且司馬與馬、魏三將前經殺敗此賊，今他又入茅山，又多一寇耳，不若陛下仍調梁瓊玉同往，隨為中軍，何難了決此寇，以靖疆土？」

　　當時，明皇准奏，敕旨：劉、陳為正副元帥，梁瓊玉為中軍總管，司馬瑞為前部先鋒，馬英為左指揮，魏明為右指揮，帶兵十萬；待等旨命調回西川梁瓊玉節度使，然後興兵。明皇即日發旨，命刑部王□往西川宣調瓊玉，領旨而去。遂又呼郭令公曰：「卿家，爾回朝慶祝已終，在朝三月之久，但銅台乃大省郡、至重之邑，不可久無主事之人。只因民政紛繁，不可久留京都，早回代朕蒞治方面，寄托此土，非卿不能為朕托守也。」

　　子儀曰：「臣領旨。」

　　次日，帶同各子拜辭聖上，別過同僚，出皇城去了。不表郭令公。

　　再說王刑部奉旨，一程跋涉風霜，急趕二十多天，方入西川成都府。梁瓊玉聞聖旨到，大開中門，迎接進帥堂。大使宣讀，梁瓊玉跪接過，方知宣召回朝，領兵征剿賊事。又與刑部見禮。正要款留，王□告辭先回朝覆命去了。

　　次日，梁節度使暫托印於林慶總兵代署，刻日登程，急趕回朝。

　　一天，進入皇城，知會過劉芳，兩相拜謝，劉芳不勝感激。及與陳升見禮，朝廷論爵自然有大小之分，但劉、陳、梁三人是師生故友，又是兩相恩惠，故不拘官職。久別相逢，多少言談。論及裴彪，皆此人陷害，父子私通盜寇云云。瓊玉聽畢，忿然動怒曰：「原來此賊狼心狗肺，暗害多端！害得我與師三人家散人亡，陳師大小老少、夫人年輕死節，可憫也。幸得師娘逃出，在樹林下生一子，已將兩載，吾為師可喜。」劉芳聞產下兒，心頗欣意，復歎人心扶持之德。陳升亦歎善高義，瓊玉謙遜一番。

　　三人敘情談話一番，庖人早已送上上口佳筵，師生故友同席把盞、交杯知言。起辰刻歡敘，至日落西山方才散去席筵。

　　到次日五更三點，文武百官多在朝房候駕。頃刻，天子登殿，文武百官紛紛俯伏金階，山呼禮畢，各無本疏奏上。單有刑部王□回朝復旨，並陳奏：「梁節度使刻日奉召回朝，現在午朝門候旨。」

　　明皇聞奏，即傳旨宣召。梁瓊玉步進金殿，俯伏行了君臣大禮。帝曰：「召卿回朝，協同劉、陳等往征茅山。因卿等是本土人氏，地土稔熟，易於困獲，非別將可待。成功回朝，論功賞勞，以報諸卿也。須早發兵。」眾臣皆稱：「領旨。」

　　此日退朝，文武各回衙。劉、陳、梁三人仍在李學士府中用過早膳，瓊玉行文於兵部，刻日點齊十萬精兵，戶部預備足三軍糧草。大小將兵俱往校場伺候。劉、陳兩帥、梁節度使大總管，旗旛錯雜、兵戈耀日，殺氣沖貫九霄。不知興兵何日得勝，下回分解。

 
 
第二十二回　攻茅山唐將施威　設地雷賊師取勝
 
　　詩曰：

　　順天安行方常地，豈令群奸侍廟廊？

　　看爾橫行多少日，若存清聖朝中立。

　　且說茅山日中聚集得嘍囉兵五六萬，只憂糧草不繼，故不敢動兵。但向日官兵太弱，不敢惹此寇。當日，古羈威見書到了裴兵部衙，緣何不見他來投？得以繼充糧餉，方能行事。他還未知裴彪父子被誅了。後本省行文，將此奸徒故宅掛了鎖、皇章諭旨張掛起，方知兵部父子皆被殺。他心內預得朝廷有兵來征討，日在山中操練軍兵。古羈威酌議四山與前後左右佈滿火炮灰石以備應對官兵。

　　再說朝廷大兵，水陸行程四十餘天，方入江南境土，一程直趨茅山。有探子先行報：「已離茅山百里之遙。」二帥發令，就地安營紮寨。三軍領令，發炮安扎大營營寨，左右前後扎圍一圈，層層支帳。

　　此日，埋鍋造膳已畢。

　　二位元帥升帳。眾將分列兩行。

　　先說茅山兩個強盜，此日嘍囉兵打聽得朝廷大兵到了，於百里外安紮下大寨。當時，古強曰：「哥哥，我想朝廷兵多將廣，如以對敵，須設個萬全之計，乃可踞守此山。」古羈威曰：「他兵果多，我只守此陰山。殺下易，他殺上難，彼斷難攻我。只慮軍糧少些，今日且令頭目先鋒開兵一陣，今夜出其不意，往劫他營寨。縱不能全勝，亦挫他一陣。」

　　古強依允，發令點兵一萬，差右寨先鋒賈順帶兵殺下山討戰。

　　再說唐營中，司馬瑞此日亦奉將令帶兵一萬殺往茅山。兩軍遇於平途，各各擺開隊伍。司馬瑞拍馬大喝：「狗盜，納命來！」賈順飛馬，亦不答話，長槍刺去。司馬大斧架開。

　　將兵對壘，戰鼓隆隆響，震得天昏地暗。

　　但賈順賊將雖不弱，然本事及不得司馬將軍。一連衝鋒三十合，招擋大斧不住，只有招架之功，並無回手之力。只得扭轉馬頭敗走。嘍囉兵正在對壘，見主將奔走，亦捨唐兵退後而逃。司馬喝令兵丁追殺一陣，賊兵大敗，紛紛走回山去。

　　司馬瑞正要帶兵追殺上來，及半山，只見箭如雨下，打下巨石如雨，反傷兵數百，只得退回山腳扎定，叫罵喊戰。

　　再說賊將賈順敗上高山，退走入寨，言唐將英勇，敗回。古賊驚煩，計點傷兵將及三千餘。古羈威大忿，要出馬。古強曰：「兄長在虎丘山曾與唐將對壘多時，已領教唐將兵本事。不若待弟出馬，與他見個雌雄。」羈威只得允了。

　　古強上馬披掛，提了板門大刀，帶兵一萬五千，殺下山來。司馬瑞大聲喊殺討戰，只見山上衝下一枝軍馬，為首一員紫膛面色少年賊將，催開紅鬢赤兔馬，呼喝大刀打來。司馬大斧架開，兩相衝鋒，二將一連殺了百十合，未分勝敗。唐兵嘍囉接刀交加混戰，但二將殺個對手，不分上下；你我不捨，又戰鬥八十多合。已是天色晚了，只得兩下收兵。一回營，一歸山。

　　司馬瑞回營，將初殺敗賊將一員、傷他數千賊兵，正要趁勢殺上山，當不得箭如點雨、飛打巨石傷兵，只得退後罵戰；後有賊將殺來對敵，勝負未分，天色已晚，故兩收兵回稟，三帥曰：「將軍頭功取勝，交兵勞力，且往後營安息，明日再破他。」司馬瑞應允，往後營去了。

　　再說古強回山寨，對兄長曰：「唐將果然英雄，弟只抵敵不住，如之奈何？」羈威曰：「想來唐將文士，多謀計深，未必劫得他大營，但他兵將眾多，我山兵少。吾有一計，且令頭目帶兵五千下山，前往敵營前一百里之外，不分日夜布散暗埋藏下地雷火炮煙硝之物，引線之火，一路相連，他兵一到，定然不知，一踐踏著火線一物，自然燒焚起，地雷火炮一響，軍兵多要燒死。所有近處山坑之水，盡放毒藥衝出，待他汲水做食，又能毒死他軍。是不費軍力，強如與鬥戰。」

　　古強曰：「兄長妙算不差。」不表賊營設計。

　　原來，唐兵初一到，劉、陳倆即已令下眾軍兵，不許汲引坑溪塹水，猶恐敵人放毒物、暗算計，須要另開溝水，方可取用。三軍遵令，是以不中毒水之害。

　　到次日，三帥升帳。有司馬瑞上前曰：「昨天只因天色昏晚，是以收兵，未能擒得賊將，今小將仍要出馬擒他抑或斬滅賊人，可能立功。」梁瓊玉亦要開兵出戰，於是各將帶兵一萬二千五百人，分前後隊而出。適司馬瑞一軍先出，直殺至茅山下罵敵。

　　古強帶兵二萬復出。兩將對敵，兵丁對壘。好一場廝殺。

　　當時，古賊用了地雷火炮計謀，一連戰了八十回合，古強一想：「唐將果然英雄難敵。且引他進山，有炮火傷他。」想定主意，便回馬詐敗而跑。

　　司馬瑞大喝：「賊人休走！」拍馬追上山來。

　　頃刻中，嘍囉亦退。唐兵隨主將追上。當時，不見箭石打射，唐將兵放心追殺，豈知正是賊人引敵之計？故不放箭石。當此古強逃走至半山，司馬瑞只顧帶兵追殺賊人，詎料眾兵未至山腰，不知他布定暗記號火線，足一觸動，卻被地雷火炮轟天響亮，滿山火透。嚇得司馬瑞膽戰心驚，方知中計。

　　不及跑下山，被火燒著，連身上都著了，急忙卸下盔甲，沒命的跑走下山腳。

　　一萬兵在後者不能逃下山，一半多燒死，三四千餘被炮火燒傷。傷的唐兵方逃下山，在山左右羈威帶兵攔截住，只得再戰，幸得梁瓊玉後隊帶兵接應，擋拒古羈威大戰，兵丁交戰。

　　賊將賈順拍馬助戰，卻被司馬瑞大斧劈於刀下。古羈威看見一驚，賊兵陣腳漸漸鬆移，倒被唐兵奮勇而進。賊兵已散，古羈威料難取勝，亦拍馬奔逃上山，大喝兵丁退去。唐兵一路追殺，敗中反勝。賊兵戰死五六千名。

　　但瓊玉見賊人敗走，不敢追趕上山，只恐蹈他地雷炮火，與司馬合同收兵回營。

　　劉、陳二帥聞知，也覺駭然。令司馬瑞下去安息。只因受火氣所傷，待數天火毒方出。受火傷千餘軍士亦然安養。眾人設計攻山。

　　復說古賊兩人見唐兵不趕上山，只得招集回嘍囉兵，雖燒死唐兵數千。

　　但被他後軍接應，敗中反勝，亦傷兵整千。二人酌議，只得四山多加地雷火炮以防唐兵暗來攻擊。

　　當晚，唐軍眾將酌議設計攻破山寨。有魏明曰：「元帥，以某想來，他的茅山高峻險廣，四圍俱有地雷火炮，難以將兵殺上攻破。不若將十萬人馬分開，山之前後左右，重重圍困，使水洩不通，待他糧草自絕，自然內亂。諒他插翅難飛也！」

　　劉芳曰：「若此經年累月難下，何日成功班師？今不知賊寨中有無多少糧草屯積？少則易困守，他糧足則困守無期矣！」

　　馬英曰：「不若今三更時候盡起大兵，分四面擁上茅山，放火打炮，焚其寨柵，或可一鼓而擒，未知如何？」

　　陳升曰：「不可！仍受他地雷炮火之患也。」瓊玉曰：「如此何日可破得地雷炮火？」

　　劉芳曰：「他四面俱有地雷炮火，一觸其火線，即滿山火焰，枉傷軍兵耳！不免待下官製造水車八百架，前後左右，每方二百架，水一灌進，即帶兵車上他山，也不懼其火矣！此以水克火，方得成功。」

　　眾將聽了，多言：「主帥妙用。但水車之圖式要元帥髮式。」劉芳曰：「此作式何難？」

　　當日，兩軍停戰。月餘水車方能趕辦造成。但古賊自知兵單將少，不敢來挑戰。一連三十餘天，不見唐將兵來討戰，不知何意？想必他畏懼吾地雷火炮，不敢來攻擊，故圍困我兵絕糧，以待我們自亂耳！不知唐將如何攻山，下回分解。

 
 
第二十三回　破賊巢因功繼賞　封將士大會團圓
 
　　詩曰：

　　天命難違信不誣，賊徒枉自逞奸豪。

　　罪盈滿貫雷畏日，遠志高飛曷可逃？

　　當下，古強言唐將因絕吾糧草，故不來討戰云云，料他必將雄兵圍困四山，豈知唐將趕造水車來剿滅他山？劉帥在內營髮式，令工匠製造，古賊二人哪裡打聽得出？果將四旬之久，唐營中製造水車足八百架。

　　此夕，三帥發大小三軍。中將營中，劉、陳二帥留兵三百守營而已。梁瓊玉領水車二百架，帶兵二萬三千，攻入前寨；司馬瑞領水車二百架，帶兵二萬三千攻入後寨；又點魏明領水車二百架，帶兵二萬三千攻入左寨；復差馬英領水車二百架，帶兵二萬三千攻入右寨。是分料已定，候至二更終，唐兵分四路登上高山，九萬餘眾人，水車先推上。

　　只見地雷響亮，火勢焰光，卻被水車運上，軍士將車軌扣一放，水勢漂飛，有若山崩水湧，沖得波浪高揚，從上下流，水灌透山，火焰不發。唐兵復放火將他四方寨柵門焚燒起，火炮連天轟響，打進大寨，門打蹋了，喧嘩殺入。古強二賊方知。黑暗中嘍囉大驚四散，哪裡拿得兵刃相鬥？眾頭目皆奔，各不能相顧，賊兵被殺不少，黑夜仆跌踏死倍多。

　　古羈威一慌之際，尋不得大刀，只得拔腰刀，又無馬在旁，跑出前營，正遇著梁瓊玉。梁瓊玉大喝：「賊徒，哪裡走？」雙鞭打下。羈威腰刀哪裡架得住打？瓊玉復一鞭，頭已打爛碎了。

　　又有唐兵四邊追殺，直至攻入大寨。火焰已焚，賊人又多燒死的。只後寨逃出賊首古強，亦無兵刃，只顧逃出，又遇司馬瑞大喝：「賊徒，今休思活了！」大刀一下，打為兩段，仆跌於地，鮮血淋漓。可歎二賊強佔擾害十年光景，今日屍橫山坡，足懲強橫之罪。但還連及多少無辜之命一同償之耳！

　　當夕，一直殺戮至天明。不見一兵一賊，只屍骸滿山。瓊玉等收兵焚寨。

　　余火未熄，瓊玉吩咐掘野林將各屍草草掩埋過，全勝帶兵而回。

　　一到營中，申言得勝剿滅各賊寇之由，劉、陳二帥大悅曰：「總藉聖上洪福，得除逆寇，又得列位將軍勞力於沙場之功也。」眾將曰：「今之成功，皆元帥水車破賊地雷火炮，方得賊人盡殲滅，吾等何功之有？」劉芳謙遜，正將帥兩相謙議之德。

　　是日，三帥吩咐大排酒筵，割豬烹牛羊，大加犒賞大小三軍，營中內各同暢敘樂飲。三帥及眾將在中營把盞，各相勸酬、行酒令的興鬧。此日只因將茅山諸賊滅盡，大小三軍不妨敘飲多些，以賞征役勞苦；是諸行軍將帥體恤將兵之有心事。

　　當時敘酒間，劉芳對陳升、瓊玉曰：「今幸出兵，僅及一載，藉聖上威福，眾軍主力，賊徒得早撲滅，亦清除外患之狀也。」陳升未及答言，適瓊玉嗟歎一聲曰：「今日外患雖除，只憂內患。更有甚者，近聖上晚年，春秋既高，內有李林甫、楊國忠用事，賢良正士盡逐貶；外有安祿山進封東平郡王、職管三大鎮，兵勢權大，觀此外患崇朝又立至，無奈聖上不醒悟祿山之凶與林甫之惡！亦國之不幸，不得平寧也。」

　　二帥眾將聞言，皆點頭嗟歎以為恨。陳升曰：「當初，宋璟、韓休，張九齡在朝，進用時賢，政令煥然一新，有唐初太宗先皇政治。奈何當今用賢人不有共終盡皆廢，而李、楊進國事焉得不壞乎？只我等叨蒙聖上一時恩遇，只有各盡其心，以稱其職耳。」眾人皆點頭稱是。

　　此日宴飲，自辰時至未刻，方才敘畢。用過餐膳，三帥又酌議擇選吉日班師回朝。是一天，期到了，吩咐帶兵拔寨登程。自然，蘇州府又有文武大小官員相送，出城十里，望不見旗旛影映，文武官方各各回衙。不表江南鎮江府茅山賊寇平寧。

　　再說劉芳三帥大兵，一路涉水登山，奏凱旋師。所過各鎮境土府州郡縣各班文武官，水陸相送。一連四十餘天，方得到了長安大都。一進了皇城，早已散朝，此日午矣。只得屯紮軍兵，將兵馬附與兵部管理；糧餉附與戶部暫貯公所官倉。只眾將在朝房等候次早面君。

　　暫宿一宵。

　　五更早設朝，百官入覲。皇門官進內殿奏知：「三帥征勝茅山班師，現在午朝門外候旨。」唐天子聞奏，大喜，急忙傳旨眾將進殿。眾將一至金階，俯伏朝參拜賀。天子喜色揚揚曰：「眾卿免禮平身。」又問征伐山寇之由。

　　三帥曰：「藉聖上天威，賊人合夥不半載得以盡皆剿滅。」將前後爭戰之事一一陳奏明。

　　天子羨美劉芳用智、眾將兵效力，用水車破地雷火炮方得殲滅強徒，其功非小。進封劉芳為河南節度使之職，兼督全省文武、提調軍務，兼理糧餉水陸事務、鎮邊大臣。劉芳當初被裴彪計害，夫妻分散，至今不覺五載。此日謝主加恩賜爵，又陳奏：「前日得災難，得恩義門生梁瓊玉救出臣妻，今帶同往赴任服侍，恩義兼優，微臣感德，求陛下降旨召回與臣赴任，深感天恩，得以夫妻父子敘會也。」明皇准奏，同赴任所。復封誥正二品夫人以獎貞靜烈德，劉芳欣然謝主。

　　又進封陳升征寇同功，敕賜山東都察院之職，妻誥封正二品夫人，隨同赴任。陳升又上奏曰：「君皇，微臣故妻潘氏亦因裴彪計害，趙總兵圍宅，妻自盡節，撞死梁棟，現今續絃徐氏，乃反周為唐英國公之後、徐孝德之子徐芳昭女也。早已家居不仕，還懇皇上念他祖徐懋功是開國之臣，他父孝德復唐有功，召回朝廷，授以一職，正見國恩恤念功臣之後也。且他二子已欽點入翰苑、兩榜標名了。」明皇亦准奏。陰封潘氏為芳烈夫人，賜撥公田三千畝，每歲春秋享祭以紀貞烈流芳。又准奏：「念恤開國功臣之後徐芳昭，於先皇即位之初，即告疾旋歸，未經起復。朕繼接後亦國務紛紛，卻忘懷了。此功臣之後，三十餘秋。今差官旨下江南，宣調他回朝，保卻兵部之職。」

　　陳升喜悅謝恩。

　　明皇又進封司馬瑞隨征山寇，汗馬戰功不小，敕賜河南總兵兼督水陸軍務事情，妻徐氏二品夫人，隨同赴任。

　　馬英、魏明亦乃開國功臣之後，今復隨征山寇有功於國，進封馬英為河南歸德府參將，妻誥封三品夫人；進封魏明為汝寧府參將，妻誥封三品恭人。

　　惟唐世外鎮大員節度使乃至重文武之職，總握全省軍務，至此職無以復加，故梁瓊玉雖則征伐剿寇有功，仍不能加職。但厚賞繼賜，每月加俸而已。

　　當日，封贈各職已畢，賜賞宴筵，君臣共樂一番。宴罷，正要退朝，午朝門皇門官入報奏上：「有一紅面道人，自稱先皇祖考時謝映登，要求見駕，未知准見否？請陛下定奪。」明皇一想：「先皇祖考時果已久聞謝映登之名，但他入道已久，今來見朕，料必有因。」傳旨請見。

　　一刻，謝仙履步而入，一見帝，稽首曰：「貧道山野人見駕。」帝曰：「大仙師，休得拘禮！爾乃先輩入道之士，久脫世外煙霞，今來見朕，有何賜教指示？」謝仙曰：「貧道山野人，本不敢輕到金鑾殿見駕，只陳大人前者得呂仙師贈賜蓮子瓶之寶，今已成功，不用此寶矣，且交往呂仙師。故貧道特至金鑾殿領回交他。」

　　陳升聞言，取出香囊，將寶瓶交回。惟明皇不知其故，問及來由，陳升將先師呂純陽前賜寶瓶、又保性命、脫禍殃，又救活劉芳被知府夾死回生篇云云。帝也驚異：「看不出，一個瓦瓶有此起死回生之妙，並能脫解兵戈之厄，此必仙家妙用之寶！」

　　看畢，交回。謝仙收入囊中，拜辭聖駕。明皇挽留謝仙，謝仙辭曰：「山野僻性，淨歸山島，陛下不必留也。」眾臣送出階下，謝仙向帝一拱手，大袖一展，凌空駕去，冉冉而升。眾人多稱奇異。得逢一活世仙翁是人人罕見的。

　　原來，唐明皇平素信重神仙，當日羨慕之，晚年僻性加敬。信史上亦陳及之。

　　當日，各將士受封之日，各往赴任。但劉芳一連在京等候一月，顏氏回朝，謝過主恩，夫妻父子相會，悲中而喜懷腹子劉松長成五歲之年。

　　後來，劉、梁、陳三姓聯婚，世好結誼，厚愛情深，往來不絕。即司馬、魏、馬、白、高五人亦不失為通家世好。

　　此書是劉、陳、梁三賢因災得貴，書中俱已詳結。其時乃玄宗帝唐明皇天寶庚辰二年事跡。即今陳升薦徐芳昭於朝受職諸端，此書也先交代。當此時，與安祿山同時，下書又有續筆，至安祿山叛亂、唐明皇出幸西蜀、復回唐天下，而有郭子儀大功、李光弼為次功。看官欲追此事，不日已有刊行矣。

 
 

 
 
