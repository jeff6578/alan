王幼玉記
　
　　王生名真姬，小字幼王，一字仙才，本京師人。隨父流落於湖外-，與衡州女弟女兄三人皆為名娼，而其顏色歌舞，甲於倫輩之上。群妓亦不敢與之爭高下。幼玉更出於二人之上，所與往還皆衣冠士大夫。捨此，雖巨商富賈，不能動其意。夏公西（夏賢良名噩，字公西）游衡陽，郡侯開宴召之。公西曰："聞衡陽有歌妓名王幼玉，妙歌舞，美顏色，孰是也？"郡侯張郎中，公起乃命幼玉出拜。公西見之，嗟吁曰："使汝居東西二京，未必在名妓之下。今居於此。其名不得聞於天下。"顧左右取箋，為詩贈幼玉。其詩曰："真宰無私心，萬物逞殊形。嗟爾蘭惠質，遠離幽谷青。清風暗助秀，雨露儒其冷。一朝居上苑，桃李讓芳馨。"
　　由是益有光。但幼玉暇日常幽艷愁寂，寒芳未吐。人或詢之，則曰："此道非吾志也。"又詢其故。曰："今之或工或商或農或賈或道或僧，皆足以自養，惟我儔塗脂抹粉，巧言令色，以取其財，我思之，愧赧無限。逼於父母姊弟，莫得脫此。倘從良人，留事舅姑，主祭祀，俾人回指曰：'彼人婦也。'死有埋骨之地。"會東都人柳富字潤卿，豪俊之士，幼玉一見曰："茲吾夫也，"富亦有意室之。富方倦游，凡於風前月下，執手戀戀，兩不相捨，既久，其妹竊知之。一日，詬富以語曰："子若復為向時事，吾不捨子，即訟子於官府。"富從是不復往。
　　一日，遇幼玉於江上。幼玉泣曰："過非我造也。君宜以理推之。異時幸有終身之約，無為今日之恨。"相與飲於江上，幼玉云："吾之骨，異日當附子之先隴。"又謂富曰："我平主所知，離而復台言甚眾。雖言愛勤勤，不過取其財帛。未嘗以身許之也，我發委地，寶之若金玉，他人無敢窺覘，於子無所惜。"乃自解鬟，剪一縷以遺富。富感悅深至，去又羈思不得會為恨，因而伏枕。幼玉日夜懷思，遣人侍病。既愈，富為長歌贈之云：
　　紫府樓閣高相倚，金碧戶牖紅暉起。
　　其間燕息皆仙子，絕世妖姿妙難比。
　　偶然思念起塵心，幾年滴向衡陽市。
　　陽嬌飛下九天來，長在娼家偶然耳。
　　天姿才色擬絕倫，壓倒花衢眾羅綺。
　　紺發濃堆巫峽云：罩眸橫剪秋江水。
　　素手纖長細細圓，春筍脫向青雲裡。
　　紋履鮮花窄窄弓，風頭翅起紅裙底。
　　有時笑倚小欄杆，桃花無言亂紅委。
　　王孫逆目似勞魂，東鄰一見還羞死。
　　自此城中豪富兒，呼僮控馬相追隨。
　　千金買得歌一曲，暮雨朝雲鎮相續。
　　皇都年少是柳君，體段風流萬事足。
　　幼玉一見苦留心，慇勤厚遣行人祝。
　　青羽飛來洞戶前，惟郎苦恨多拘束。
　　偷身不使父母知，江亭暗共才郎宿。
　　猶恐思情未甚堅，解開鬟省對郎前。
　　一縷雲隨金剪斷，兩心濃更密如綿。
　　自古美事多磨隔，無時兩意空懸懸。
　　清宵長歎明月下，花時灑淚東風前。
　　怨入朱弦危更斷，淚如珠顆自相連。
　　危樓獨倚無人會，新書寫恨托誰傳。
　　奈何幼玉家有母，知此端倪蓄嗔怒。

　　千金買醉囑傭人，密約幽歡鎮相誤。
　　將刃欲加連理枝，引弓欲彈鶼鶼羽。
　　仙山只在海中心，風逆波緊無船渡。
　　桃源去路隔煙霞，咫尺塵埃無覓處。
　　郎心玉意共慇勤，同指松筠情愈固。
　　願郎誓死莫改移，人事有時自相遇。
　　他日得郎歸來時，攜手同上煙霞路。
　　富因久游，親促其歸。幼玉潛往別，共飲野店中。玉曰："子有清才，我有麗質。才色相得，誓不相捨，自然之理。我之心，子之意，質諸神明，結之松筠久矣。子必異日有瀟湘之遊，我亦待君之來。"於是二人共盟，焚香，致其灰於酒中，共飲之。是夕同宿江上。翌日，富作詞別幼玉，名《醉高樓》，詞曰：
　　人間最苦，最苦是分離。伊愛我，我憐伊。青草岸頭人獨立，畫船東去槽聲遲。楚天低，回望處，兩依依。後會也知俱有願，未知何日是佳期。心下事，亂如絲。好天良夜還虛過，辜負我，兩心知。願伊家，衷腸在，一雙飛。
　　富唱其曲以沽酒，音調辭意悲惋，不能終曲。乃飲酒，相與大慟，富乃登舟。富至輦下，以親年老，家又多故，不得如約，但對鏡灑涕。會有客自衡陽來，出幼王書，但言幼玉近多病臥。富遽開其書疾讀，尾有二句云："春蠶到死絲方盡，蠟燭成灰淚始干。"富大傷感，遺書以見其意，云：
　　憶昔瀟湘之逢，令人愴然。嘗欲拿舟，泛江一往。復其前盟，敘其舊契，以副子念切之心，適我生平之樂。奈因親老族重，心為事奪，傾風結想，徒自瀟然。風月佳時，文酒勝處，他人怡怡，我獨惚惚如有所失。憑酒自釋，酒醒，情思愈彷徨，幾無生理。古之兩有情者，或一如意；一不如意，則求合也易。今子與吾，兩不如意，則求偶也難。君更待焉，事不易知，當如所願。不然，天理人事果不諧，則天外神姬，海中仙客，猶能相遇，吾二人獨不得遂，豈非命也！子宜勉強飲食，無使真元耗散，自殘其體，則子不吾見，吾何望焉。子韋尾有二甸，吾為子終其篇，云：
　　臨流對月暗悲酸，瘦立東風自怯寒。
　　湘水佳人方告疾，帝都才子亦非安。
　　春蠶到死絲方盡，蠟燭成灰淚始干。
　　萬里雲山無路去，虛勞魂夢過湘灘。
　　一日，殘陽沉西，疏簾不卷，畜獨立庭幃，見有半面出於屏間。富視之，乃幼玉也。玉曰："吾以思君得疾，今己化去。欲得一見，故有是行。我以平生無惡，不陷幽獄，後日當生兗州西門張遂家，復為女子。波家賣餅。君子不忘昔日之舊。可過見我焉。我雖不省前世事，然君之情當如是，我有遺物在侍兒處，君求之以為驗。千萬珍重。"忽不見。富驚愕，但終歎惋。異日有過客自衡陽來，言幼玉已死，聞未死前囑侍兒曰："我不得見郎，死為恨。郎平日愛我手發眉眼。他皆不可寄附。吾今剪髮一縷，手指甲數個，郎來訪我，子與之。"後數日，幼玉果死。
　　議曰：今之娼，去就狗利，其他不能動其心。求瀟女霍生事，未嘗聞也。今幼玉愛柳郎，一何厚耶？有情者觀之，莫不愴然。善諧音律者，廣以為曲，俾行於世，使系牙齒之間，則幼玉雖死不死也。吾故敘述之。 