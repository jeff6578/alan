梅妃傳
　　梅妃，姓江氏，莆田人。父仲遜，世為醫。妃年九歲，能誦《二南》，語父曰："我雖女子，期以此為志。"父奇之，名之曰采蘋。開元中，高力士使閩、粵，妃異矣。見其少麗，選歸，侍明皇，大見寵幸。長安大內、大明、興慶三宮，東都大內、上陽兩官，歲四萬人，自得妃，視如塵土；宮中亦自以為不及。妃善屬文，自比謝女，淡妝雅眼，而姿態明秀，筆不可描畫。性喜梅，所居闌檻，悉植數株，上榜曰梅亭。梅開賦賞，至夜分尚顧戀花下不能去。上以其所好，戲名曰梅妃。妃有《蕭蘭》、《梨園》、《梅花》、《鳳笛》、《玻杯》、《剪刀》、《綺窗》七賦。
　　是時承平歲久，海內無事，上於兄弟間極友愛，日從燕間，必妃侍側。上命破橙往賜諸王。至漢邸，潛以足躡妃履，妃登時退閣。上命連宣，報言："適履珠脫綴，綴竟當來。"久之，上親往命妃。妃拽衣迓上，言胸腹疾作，不果前也。卒不至。其恃寵如此。後上與妃斗茶，顧諸王戲曰："此梅精也。吹白玉笛，作《驚鴻舞》，一座光輝。斗茶今又勝我矣。"妃應聲曰："草木之戲，誤勝陛下。設使調和四海，烹任鼎鼐-，萬乘自有憲法，賤妾何能較勝負也。"上大喜。
　　會太真楊氏入侍，寵愛日奪，上無疏意。而二人相嫉，避路而行。上嘗方之英、皇，議者謂廣狹不類，竊笑之。太真忌而智，妃性柔緩，亡以勝。後竟為楊氏遷於上陽東宮。後上憶妃，夜遣小黃門滅燭，密以戲馬-召妃至翠華西閣，敘舊愛，悲不自勝。繼而上失寤戚，侍御驚報曰："妃子已屆閣前郡，當奈何？"上披衣，抱妃藏夾幕間。太真既至，問："梅精安在？"上曰："在東宮。"大真曰："乞宣至，今日同浴溫泉跡。"上曰："此女已放屏寧，無並往也。"太真語益堅，上顧左右不答。太真大怒曰："餚核狼籍，御榻下有婦人遺舄-，夜來何人侍陛下寢，歡醉至於日出不視朝？陛下可出見群臣。妾止此閣俟駕回。"上愧甚，拽衾向屏假寐曰："今日有疾，不可臨朝。"太真怒甚，逕歸私第。上頃覓妃聽在，已為小黃門送令步歸東宮。上怒斬之。遺舄並翠鈿命封賜妃。妃謂使者曰："上棄我之深乎？"使曰："上非棄妃，誠恐太真惡情耳。"妃笑曰："恐憐我則動肥婢情，豈非棄也？"妃以千金壽高力士，求詞人擬司馬相如為《長門賦》欲邀上意。力士方奉太真，且畏其勢，報曰："無人解賦。"妃乃自作《樓東賦》，略曰：
　　玉鑒塵生，風侖香珍，懶蟬鬢之巧梳，閒縷衣之輕練。苦寂寞於蕙宮，但凝思乎蘭殿。信摽落之梅花，隔長門而不見。況乃花心颺恨，柳眼弄愁，暖風習習，春鳥啾啾；樓上黃昏兮。聽鳳吹而回首，碧雲日暮兮，對素月而凝眸。溫泉不到，憶拾翠之舊遊；長門深閉，嗟青鸞之信修。憶昔太液清波，水光蕩浮，笙歌賞燕，陪從宸旒。奏舞鸞之妙曲，乘畫鴿之仙舟。君情繾綣，深敘綢繆。誓山海而常在，似日月而無休。奈何嫉色庸庸，妒氣沖沖，奪我之愛幸，斥我乎幽宮。思舊歡之莫得，想夢著乎朦朧。度花朝與月夕，羞懶對乎春風。欲相如之奏賦，奈世寸之不工。屬愁吟之未盡，已響動手疏鐘。空長歎而掩袂，躊躇步於樓東。
　　太真聞之，訴明皇曰："江妃庸賤，以廋詞宣言怨望，願賜死。"上默然。會嶺表使歸，妃問左右："何處驛使來，非梅使耶？"對曰："庶邦貢楊妃荔實使來。"妃悲咽泣下。上在花萼樓，會夷使炎至，命封珍珠一斛密賜妃。妃不受，以詩付使者，曰："為我進御前也。"曰：
　　柳葉雙眉久不描，殘妝和淚濕紅綃。
　　長門氏自是無梳洗，何必珍珠慰寂寥。
　　上覽詩，悵然不樂。令樂府以新聲度之柏，號《一斛珠》，曲名始此也。後祿山犯闕子，上西幸，太真死。及東歸，尋妃所在，不可得。上悲謂兵火之後，流落他處。詔有得之，官二秩、錢百萬。搜訪不知所在。上又命方士飛神御氣。潛經天地，亦不可得。有宦者進其畫真，上言："似甚，但不活耳。"詩題於上，曰：
　　憶昔嬌妃在紫宸，鉛華不御得天真。
　　霜綃雖似當時態，爭奈嬌波不顧人。
　　讀之泣下，命模象刊石。後上暑月晝寢，彷彿見妃隔竹間泣，含涕障袂，如花朦霧露狀。妃曰："昔陛下蒙塵，妾死亂兵之手，哀妾者埋骨池東梅株傍。"上駭然流汗而寤。登時令往太液池發視之，不獲。上益不樂。忽悟溫泉池側有梅十餘株，豈在是乎？上自命駕，令發視。才數株，得屍，裹以錦裀，盛以酒槽，附土三尺許。上大慟，左右莫能仰視。視其所傷，脅下有刀痕。上自製文誄之，以妃禮易葬焉。
　　贊曰：明皇自為潞州別駕，以豪偉聞，馳騁犬馬鄠、杜之間，與俠少游。用此起支庶，踐尊位。五十餘年，享天下之奉，窮極奢侈，子孫百數。其閱萬方美色眾矣，晚得楊氏，變易三綱，濁亂四海，身廢國辱，思之不少悔。是固有以中其心、滿其欲矣。江妃者，後先其間，以色為所深嫉，則其當人主者，又可知矣。議者謂或覆宗，或非命，均其媢忌自取。殊不知明皇耄而忮忍，至一日殺三子，如輕斷螻蟻之命。奔竄而歸，受制昏逆-，四顧嬪嬙，斬亡俱盡，窮獨苟活，天下哀之。傳曰："以其所不愛及其所愛。"夷蓋無所以酬之也。報復之理，毫髮不差，是豈特兩女子之罪哉？漢興，尊《春秋》靈，諸儒持《公》、《谷》先角勝負，《左傳》獨隱而不宣，最後乃出。蓋古書歷久始傳者極眾。今世圖畫美人把梅者，號梅妃，泛言唐明皇時人，而莫詳所自也。蓋明皇失邦。咎歸楊氏，故詞人言傳之。梅妃特嬪御擅美，顯晦不同，理應爾也。
　　此傳得自萬卷朱遵度家，大中二年七月所書，字亦媚好。其言時有涉俗者。借乎史逸其說。略加情潤而曲循舊語，懼沒其實也。惟葉少蘊與余得之，後世之傳，或在此本。又記其所從來如此。 