李鶯鶯
　　張浩，字巨源，西洛-人也。蔭補為刊正家財巨萬，豪於裡中。甲第壯麗，與王公大人侔。浩好學，年及冠，洛中士人，多慕其名。貴族多與結姻好，每拒之曰："聲跡晦陋，未願婚也。"第北構圃，為宴私之所，鳳軒月謝，水館雲樓，危橋曲檻，奇花異草，靡所不有，日與俊傑士游宴其間。
　　一日，與廖山甫閒坐宿香亭下，時桃李已芳，壯丹未訴，春意浩蕩。步至軒東，有方束髮小鬟，引一青衣倚立。細視，乃出世色，新月籠眉，秋蓮著臉，垂螺厭鬢，皓齒排瓊，嫩玉生光，幽花未艷，見浩亦不避。浩乃告廖曰："僕非好色者。今日深不自持，魂魄幾喪，為之奈何！"廖曰："以君才學、門筆，結婚於此，易若反掌。"浩曰："待媒成好，當逾歲月，則我在枯魚肆矣。"廖曰："但患不得之，苟得之，何晚早為恨？君試以言謔之。"浩乃進揖之，女亦斂容致恭。浩曰："願聞子族望姓氏。"女曰："某乃君之東鄰也。家有嚴君，無故不得出，無緣見君也。"浩乃知李氏耳，曰："敝苑幸有隙館，欲少備酒餚，以接鄰里之歡，如何？"女曰："某之此來，誠欲見君，今日幸遇，願無及亂，即幸也。異日倘執箕帚，預祭祀之未，乃某之志。"浩喜出望外，曰："若得與儷偕老，即平生之樂，不知命分如何耳。"女曰："願得一物為信，即某之志有所定，亦用以取信於父母。"浩乃解羅帶與之，女曰："無用也，願得一篇親筆，即可矣。"遂以擁項香羅，令浩題詩。浩喜，詢其年月，曰："十三歲。"乃指未開牡丹為題，作詩曰：
　　迎日香苞四五枝，我來恰見未開時。
　　包藏春色獨無語，分付芳心更待誰？
　　碧玉蔀中藏蜀錦，東吳裡宮鎖西施。
　　神功造化有先後，倚檻王孫休怨遲。
　　女閱之，益喜曰："君真有才者，生平在君，願君留意。"乃去。
　　浩自茲忽忽如有所失，寢食俱廢。月餘，有尼至，--蓋常出入門者，曰："李氏致意，近以前事托乳母白父母，不幸堅不諾。業已許君，幸無疑焉。"至明年，牡丹正芳，浩開軒賞之，獨歎，乃剪花數枝，使人竊遺李曰："去歲花未訴，遇君於闌畔；今歲花已開，而入未號。既為夫妻，竊一見，亦非亂也，如何？"李復遣尼曰："初夏二十日，親族中有適人者，父母俱去，必摯同行。我托病不往，可干前苑軒中相會也。"浩大喜，嚴潔館宇，預備酒醋以俟。至望後一日，前尼復至，曰："李氏遺君書。"浩開讀，乃詞一首，云："昨夜賞月堂前，頗有所感，因成小闋，以寄情郎。"曲名《極相思》，曰："紅疏翠密晴暄，初夏困人天。風流滋味，傷懷盡在，花下風前。後約已知君定，這心緒盡日懸懸！鴛鴦兩處。清宵最苦，月甚先圓！"
　　至期，浩入苑待至。不久，有紅茵覆牆，乃李逾而來也。生迎歸館。時街鼓聲沉，萬動俱息，輕幕搖風，疏簾透月。秋水盈盈，纖腰裊裊，解衣就枕，羞淚成交。浩以為巫山、華胥之遇，不過此也。天將曉，青衣復擁李去，
　　浩詩戲曰：
　　華胥佳夢惟聞說，解佩江皋浪得聲。
　　一夕東軒多少事，韓郎虛負竊香名。
　　李得詩，謂浩曰："妾之此身，已為君所有，幸終始成之。"遂攜手下亭，轉柳穿花，至牆下，浩扶策李升梯而去。自此之後，雖音耗時通，而會遇無便。
　　不數月，李隨父之官。李遣尼謂浩曰："俟父替回，當成秦晉之約。"李去二載，杳然無耗。及浩叔典郡替回，謂浩曰："汝年及冠，未有室，吾為掌婚。"浩不敢拒。叔乃與約孫氏，亦大族也。方納采問名，會李父替回，李知浩已約婚孫，李告父母曰："兒先已許歸浩，父母若便不諾，兒有死而已。"一夕，李不見，父母急尋之，已在井中矣。使人救之，則喘然尚有餘息。既蘇，父曰："吾不復拒汝矣，當遣人通好，但浩已約孫，奈何！"李曰："自有計。"
　　一日，詣府陳詞，曰："某已與浩結姻素定。會父赴官；洎歸，則浩復約孫氏。"因泣下，陳浩詩及箋記之類。府尹乃下符召浩，曰："汝先約李，而復約孫乎？"浩曰："非某本心。叔父之命、不敢拒耳。"尹曰："孫未成娶，吾為汝作伐，復娶李氏。"遂判曰："花下相逢，已有終身之約；中道而止，欲乖偕它之心。在人情深有所傷，論律文亦有所禁。宜從先約，可絕後婚。"由是浩復娶李氏，二人再拜謝府尹，歸而成親。夫婦恩愛，偕老百年。生二子，皆登科矣。 