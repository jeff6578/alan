楊無敵
　
　　楊業，麟州人，少倜儻任俠，以射獵為事，所獲比同輩嘗倍。謂人曰："我他日為將用兵，亦如用鷹犬逐難兔耳。"仕太原劉氏，至建雄軍節度，頻立戰功，國人號為"無敵"。太原平，太宗得之，甚喜，釋縛授大將軍。數月，攫為鄭州防禦使。以其知邊事，俾為三交部署知代州，虜寇雁門北，日南向，業從後擊之，虜大敗，以功遷雲州觀察使。
　　雍熙中，副潘美進討，自雲應路，以王侁、劉文裕監其軍，連拔雲、應、寰、朔四州，師次桑干河。會岐溝大軍不利，班師，美部遷四州民於內。三齊妃及耶律漢寧、北皮室、五押惕隱眾十餘萬，復陷寰州。業謂美等曰："賊盛，未可戰。朝廷止令取四州民，今但領兵出大石路，先遣告雲、朔守將，即雲州之眾先出。我師次應州，虜必悉眾來拒，即令朔州吏民悉人石碣谷，分強督干人覘谷口，騎士援於中路，三州之眾萬全矣。"侁沮之曰："今精兵數萬，何畏懦如此？趨雁門北川中，鼓行而往馬邑可也。"文裕亦贊成之。業曰："不可，必敗之勢也。"侁曰："君侯素號無敵，逗撓不戰，豈有他志乎？"業泣下曰："業非愛死耳，但時有未利，殺傷士眾，而功不立。今君責業以不死，當為諸君先死耳。"即部帳下騎兵數百人，自石硤路趨朔州，將行，泣謂美曰："業本太原降將，當死，上不殺，寵以爵位，委我以兵柄，固願立尺寸功為報，豈肯縱虜不擊，而懷他志哉？今諸君責以避敵，當先死於虜。"因指陳家谷口曰："公於此張步兵，分強弩，為左右翼為援，業轉戰至此，以步兵擊之，不然無遺類矣。"美如其言，與侁等陳谷口，自寅至巳，侁使人登托邏台望，以為虜寇遁走，欲爭其功，領兵高谷口，美不能制，乃沿灰河西南行二十里，俄聞業敗，即麾兵卻走。業至暮達谷口，望見無人，撫膺大哭，再率帳下決戰，身被十數槍。業撫下有恩，時從卒尚百餘人，業謂曰："汝等各有父母妻子，儻鳥魯散，尚有還報天子者，無與我俱死。"軍士皆泣不肯去，其子延玉死之，業獨手刃數百人，後就擒，太息曰："上遇我厚，為奸臣所逼致敗，何面目虜中求活哉？"遂不食三日，死。天下冤之，聞者為流涕。上聞之，侁、文裕井除名，配隸諸州。厚贖業家，隸其五子，詔褒贈業太尉、大同軍節度使。業子延朗，驍勇為邊將，有威名，戎人畏之。 