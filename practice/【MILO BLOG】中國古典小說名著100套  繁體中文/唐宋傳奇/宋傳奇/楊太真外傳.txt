楊太真外傳
　
　　楊貴妃，小字玉環，弘農華陰人也。後徙居蒲州永樂之獨頭村。高祖令本，金州刺史；父玄琰，蜀州司戶。貴妃生於蜀。嘗誤墜池中，後人呼為落妃池。池在導江縣前。（亦如王昭君生於峽州，今有昭君村；綠珠生於白州，今有綠珠江。）妃早孤，養於叔父河南府士曹玄繳家。開元二十二年十一月，歸於壽邸。二十八年十月，玄宗幸溫泉宮，（自天寶六載十月，復改為華清宮。）使高力士取楊氏女於壽邸，度為女道士，號太真，住內太真宮。天寶四載七月，冊左衛中郎將韋昭訓女配壽邸。是月，於鳳凰園冊太真宮女道士楊氏為貴妃，半後服用。進見之日，奏《霓裳羽衣曲》。（《霓裳羽衣曲》者，是玄宗登三鄉驛望女幾山所作也。故劉禹錫詩有雲《伏睹玄宗皇帝〈望女幾山〉詩，小臣斐然有感》："開元天子萬事足，惟借當時光景促。三鄉驛上望仙山，歸作《霓裳羽衣曲》，仙心從此在瑤池，三清八景相追隨。天上忽乘白雲去，世間空有《秋風詞》。"又《逸史》云："羅公遠天寶初侍玄宗，八月十五日夜，宮中玩月，曰："陛下能從臣月中游乎？'乃取一枝桂向空擲之，化為一橋，其色如銀。請上同登，約行數十里，遂至大城闕。公遠曰："此月宮也。'有仙女數百，素練寬衣，舞於廣庭。上前問曰："此何曲也？，曰："《霓裳羽衣》也。"上密記其聲調，遂回橋，卻顧，隨步而滅。旦諭伶官，像其聲調，作《霓裳羽衣曲》。"以二說不同，乃備錄於此。）是夕，授金釵鈿盒。上又自執麗水鎮庫紫磨金琢成步搖，至妝閣，親與插鬢。上喜甚，謂後宮人曰："朕得楊貴妃，如得至寶也！"乃制曲子曰《得寶子》，又曰《得琫（原註："方孔反"。）子》。
　　先是，開元初，玄宗有武惠妃、王皇后。後無子，妃生子，又美麗，寵傾後宮。至十三年，皇后廢，妃嬪無得與惠妃比。二十一年十一月，惠妃即世。後庭雖有良家子，無悅上目者，上心淒然。至是得貴妃，又寵甚於惠妃。有姐三人，皆豐碩修整，工於謔浪，巧會旨趣，每入宮中，侈晷方出。官中呼貴妃為"娘子"，禮數同於皇后。冊妃日，贈其父玄琰濟陰太守，母李氏隴西郡夫人；又贈玄琰兵部尚書，李氏涼國夫人；叔玄珪為光祿卿，銀青光祿大夫。再從兄釗拜為侍郎，兼數使。兄銛又居朝列。堂弟錡尚大華公主，是武惠妃生，以母，見遇過於諸女，賜第連於官禁。自此楊氏權傾天下，每有囑請，台省府縣，奉若詔敕。四方奇貨，僮僕駝馬，日輸其門。
　　時安祿山為范陽蓮節度，恩遇最深，上呼之為兒。嘗於便殿與貴妃同宴樂，祿山每就坐，不拜上而拜貴妃。上顧而問之："胡不拜我而拜妃子，意音何也？"祿山奏云："胡家不知其父，只知其母。"上笑而赦之。又命楊銛以下，約祿山為兄弟姐妹，往來必相宴餞，初雖結義頗深，後亦權敵不葉。
　　五載七月，妃子以妒悍忤旨，乘單車，令高力士送還楊銛宅。及亭午，上思之不食，舉動發怒。力士探旨，奏請載還，送院中宮人、衣物及司農米面酒饌百餘車。諸姐及銛初則懼禍聚哭，及恩賜浸廣，御撰兼至，乃稍寬慰。妃初出，上無聊，中官趨過者，或笞撻之，至有驚怖而亡者。力士因請就召。既夜，遂開安興坊，從大華宅以人。及曉，玄宗見之內殿，大悅。貴妃拜位謝過，因召兩市雜戲以娛貴妃。貴妃諸姐進食作樂。自茲恩遇日深，後宮無得進幸矣。
　　七載，加釗御史大夫，權京兆尹，賜名國忠。封大姨為韓國夫人，三姨為虢國夫人，八姨為秦國夫人。同日拜命，皆月給錢十萬，為脂粉之資。然虢國不施妝粉，自□美艷，常素面朝天。當時杜甫有詩云：
　　虢國夫人承主恩，平明上馬入宮門。
　　卻嫌脂粉涴顏色，淡掃蛾眉朝至尊。
　　又賜虢國照夜璣，秦國六葉冠，國忠鎖子帳，蓋希代之珍，其恩寵如此。銛授銀青光祿大夫鴻臚卿，列棨戟，特授上柱國，一日三詔。與國忠五家於宣陽裡，甲第侗開，僭擬宮掖，車馬僕從，照耀京邑。遞相誇尚，每造一堂，費逾千萬計，見制度宏壯於己者，則毀之復造。土木之工，不捨晝夜。上賜御食及外方進獻，皆頒賜五宅。開元以來，豪貴榮盛，未之比也。
　　上起動必與貴妃同行，將乘馬，則力士執轡授鞭。宮中掌貴妃刺繡織錦七百人，雕摟器物又數百人，供生日及時節慶。續命楊益往嶺南，長吏日求新奇以進奉。嶺南節度張九章、廣陵長史王翼，以端午進貴妃珍玩衣服，異於他郡，九章加銀青光祿大夫，翼招為戶部侍郎。
　　九載二月，上舊置五王帳，長枕大被，與兄弟共處其間。妃子無何竊寧王紫玉笛吹，故詩人張祜詩云：
　　梨花深院無入見，閩把寧王玉笛吹。
　　因此又忤旨，放出。時吉溫多與中貴人善，國忠懼，請計於溫。遂入奏曰："妃，婦人，無知識，有忤聖顏，罪當死。既嘗蒙恩寵，只合死於宮中。陛下何惜一席之地，使其就戮，安忍取辱於外乎？"上曰："朕用卿，蓋不緣妃也。"初，令中使張韜光送妃至宅，妃泣謂韜光曰："請奏：妾罪合萬死。衣服之外，皆聖恩所賜，唯髮膚是父母所生。今當即死，無以謝上。"乃引刀剪其發一燎，附韜光以獻。妃既出，上撫然。至是，韜光以發搭於肩上以奏。上大驚惋，遽使力士就召以歸，自後益嬖焉，又加國忠遙領劍南節度使。
　　十載上元節、楊氏五宅夜遊，遂與廣寧公主騎從爭西市門。楊氏奴揮鞭誤及公主衣，公主墮馬。駙馬程昌裔扶公主，因及數撾。公主泣奏之，上令決殺楊家奴一人，昌裔停官，不許朝謁。於是楊家轉橫，出入禁門不問。京師長吏，為之側目。故當時謠曰：
　　生女勿悲酸，生男勿喜歡。
　　又曰：
　　男不封侯女作妃，君看女卻是門楣。
　　其天下人心羨慕如此。
　　上一旦御勤政樓，大張聲樂。時教坊有王大娘，善戴百尺竿，上施木山，狀瀛洲、方丈，令小兒持絳節，出入其間，而舞不輟。時劉晏以神童為秘書省正字，十歲，惠悟過人，上召於樓中，貴妃坐於膝上，為施粉黛，與之中櫛。貴妃令詠王大娘戴竿，晏應聲曰。
　　樓前百戲競爭新，唯有長竿妙入神。
　　誰謂畸羅翻有力，猶自嫌輕更著人。
　　上與妃及嬪御皆歡笑移時，聲聞於外，因命牙笏、黃紱袍賜之。
　　上又宴諸王於木蘭殿，時木蘭花發，皇情不悅。妃醉中舞《霓裳羽衣》一曲，天顏大悅，方知回雪流風，可以回夭轉地。上嘗夢十仙子，乃制《紫雲回》。（玄宗嘗夢仙子十餘輩，御卿雲而下，各執樂器，懸奏之。曲度清越，真仙府之音。有一仙人曰："此神仙《紫雲回》，今傳授陛下，為正始之音。"上喜而傳授。寢後，余響猶在。旦，命玉笛習之，盡得其節奏也。）並夢龍女，又制《凌波曲》。（玄宗在東都，夢一女，容貌艷異，梳交心髻，大袖寬衣，拜於床前。上問："汝何人？"曰："妾是陛下凌波池中龍女，衛宮護駕，妾實有功。今陛下洞曉鈞天之音，乞賜一曲以光族類。"上於夢中為鼓胡琴，拾新舊之曲聲，為《凌波曲》。龍女再拜而去。及覺，盡記之。會禁樂，自御琵琶，習而翻之。與文武臣僚，於凌波宮臨池奏新曲，池中波濤湧起，復有神女出池心，乃所夢之女也。上大悅，語於宰相，因於池上置廟，每歲命妃之）。遂賜宜春院及梨園弟子並諸王。時新豐初進女伶謝阿蠻，善舞。上與妃子鍾念，因而受焉。就按於清元小殿，寧王吹玉笛，上羯鼓，妃琵琶，馬仙期方響，李龜年箜篥，張野狐箜篌，賀懷智拍。自旦至午，歡洽異常。時唯妃女弟秦國夫人端坐觀之。曲罷，上戲曰："阿瞞（上在宮中多自稱也。）樂籍，今日幸得供養夫人，請一纏頭！"秦國曰："豈有大唐天子阿姨，無錢用耶？"遂出三百萬為一局焉。樂器皆非世有者，才奏而清風習習，聲出天表。妃子琵琶邏逤過檀，寺入白季貞使蜀還獻。其木溫潤如玉，光耀可鑒。有金縷紅文，蹙成雙鳳。絃乃末河彌羅國永泰元年所貢者，淥水蠶絲也；光瑩如貫珠瑟瑟。紫玉笛乃姮娥所得也。祿山進三百事管色，俱用媚玉為之。諸王、郡主，妃之姐妹，皆師妃為琵琶弟子。每一曲徹，廣有獻遺。妃子是日問阿蠻曰："爾貧，無可獻師長，待我與爾為。"命侍兒紅桃娘取紅粟玉臂支賜阿蠻。妃善擊磐，拊搏之音泠泠然，多新聲，雖大常梨園之妓，莫能及之。上命采藍田綠玉，琢成磬；上方造虡，流蘇之屬，以金細珠翠飾之，鑄金為二獅子以為跌，彩繪縛麗，一時無比。
　　先，開元中，禁中重木芍葯。（即今壯丹，《開元天寶花木記》云："禁中呼木芍葯為牡丹也。"）得數本紅紫、淺紅、通白者，上因移植於興慶池東沉香亭前，會花方繁開，上乘照夜白，妃以步輦從。詔選梨園弟子中尤者，得樂十六色。李龜年以歌擅一時之名，手捧檀板，押眾樂前，將欲歌之。上曰："賞名花，對妃子，焉用舊樂詞為？"遽命龜年持金花箋，宣賜翰林學士李白立進《清平樂同》三篇。承旨，猶苦宿酲-，因援筆賦之。
　　第一首：
　　雲想衣裳花想容，春風拂檻露華濃。
　　若非群玉山頭見，會向瑤台月下逢。
　　第二首：
　　一枝紅艷露凝香，雲雨巫山枉斷腸。
　　借問漢宮誰得似？可憐飛燕倚新妝。
　　第三首：
　　名花傾國兩相歡，長得君王帶笑看。
　　解釋春風無限恨，沉香亭北倚闌干。
　　龜年捧詞進，上命梨園弟子略約詞調，撫絲竹，遂促李龜年以歌。妃持玻璃七寶杯，酌西涼州葡萄酒，笑領歌，意甚厚。上因調王笛以倚曲。每曲遍將換，則遲其聲以媚之。妃飲罷，斂繡中再拜。上自是顧李翰林尤異於他學士。會力士終以脫靴為恥，異日，妃重吟前調，力士戲曰："始為妃子怨李白深入骨髓，何翻拳拳如是耶？"妃子驚曰："何學士能辱人如斯？"力士曰："以飛燕指妃子，賤之甚矣！"妃深然之。上嘗三欲命李白宮，卒為宮中所捍而止。
　　上在百花院便殿，因覽《漢成帝內傳》院，時妃子後至；以手整上衣領曰："看何文書？"上笑曰："莫問。知則又殢人粗。"覓去，乃是漢成帝獲飛燕，身輕欲不勝風，恐其飄翥，帝為造水晶盤，令宮人掌之而歌舞。又制七寶避風台，間以諸香，安於上，恐其四肢不禁也。上又曰："爾則任吹多少！"蓋妃微有肌也，故上有此語戲妃。妃曰："《霓裳羽衣》一曲，可掩前古。"上曰："我才弄，爾便欲嗔乎？憶有一屏風，合在，待訪得以賜爾。"屏風乃虹霓為名，雕刻前代美人之形，可長三寸許。其間服玩之器，衣服，皆用眾寶雜廁而成。水精為地，外以玳帽、水犀為押，絡以珍珠瑟瑟。間綴精妙，迫非人力所制。此乃隋文帝所造，賜義成公主-，隨在北胡。貞觀初，滅胡，與蕭後同歸中國，上因而賜焉。（妃歸衛公家，遂持去，安於高樓上，未及將歸。國忠日午但息樓上，至床，睹屏風在焉。才就枕，而屏風諸女悉皆下床前，各通所號，曰：
　　"裂繒人也。""定陶人也。""穹廬人也。""當壚人也。""亡吳人也。""步蓮人也。""桃源人也。""斑竹人也。""奉五官人也。""溫肌人也。""曹氏投波人也。""吳宮無雙返香人也。""抬翠人也。""竊香人也。""金屋人也。""解佩人也。""為雲人也。""董雙成也。""為煙人也。""畫眉人也。""吹蕭人也。""笑躄人也。""垓中人也。""許飛瓊也。""趙飛燕也。""金谷人也。""小鬢人也。""光發人也。""薛夜來也。""結綺人也。""臨春閣人也。""扶風女也。"
　　國忠雖開目歷歷見之，而身體不能動，口不能發聲。諸女各以物列坐。
　　俄有纖腰妓人近十餘輩，曰："楚章華踏謠娘也。"乃連臂而歌之曰："三朵芙蓉是我流，大楊造得小楊收。"復有二三妓又曰："楚宮弓腰也。何不見《楚辭別序》云："綽約花態，弓身玉肌'？"俄而遞為本藝，將呈訖，一一復歸屏上。國忠方醒，惶懼甚，遽走下樓，急令封鎖之。貴妃知之，亦不欲見焉。祿山亂後，其物猶存，在宰相元載家，自後不知所在。）
　　初，開元末，江陵進乳柑橘，上以十枚種於蓬萊宮。至天寶十載九月秋結實。宣賜宰臣曰："朕近於宮內種柑子樹數株，今秋結實一百五十餘顆，乃與江南及蜀道所進無別，亦可謂稍異者。"宰臣表賀曰："伏以自天所育者，不能改有常之性；曠古所無者，乃可謂非常之感。是知聖人御物，以元氣布和；大道乘時。則殊方葉致。且橘袖所植，南北異名，實造化之有初，匪陰陽之有革。陛下玄風真紀，六台一家。雨露所均，混天區而齊被；草木有性，憑地氣以潛通。故茲江外之珍果，為禁中之佳實。綠蒂含霜，芳流綺殿；金衣爛日，色麗彤廷。云云。"乃頒賜大臣。外有一合歡實，上與妃子互相持玩。上曰："此果似知人意，朕與卿固同一體，所以合歡。"於是促坐同食焉。因令圖畫，傳之於後。
　　妃子既生於蜀，嗜荔枝。南海荔枝，勝於蜀者，故每歲馳驛以進。然方暑熱而熟，經宿則無味，後人不能知也。
　　上與妃采戲將北，唯重四轉敗為勝。連叱之，骰子宛轉而成重四，遂命高力士賜緋，風俗因而不易。
　　廣南進白鸚鵡，洞曉言詞，呼為"雪衣女"。一朝飛上妃鏡台上，自語："雪衣女昨夜夢為騖鳥所搏。"上令妃授以《多心經》，記誦精熟。後上與妃游別殿，置雪衣女於步輦竿上同去。瞥有鷹至，搏之而斃，上與妃歎息久之，遂痊於苑中，呼為鸚鵡塚。
　　交趾貢龍腦香，有蟬蠶之狀五十枚。波斯言老龍腦樹節方有，禁中呼為瑞龍腦。上賜妃十枚，妃私發明駝使，（明駝使腹下有毛，夜能明，日馳五百里。）持三枚遺祿山。妃又常遺祿山金平脫裝具、玉合、金平脫鐵麵碗。
　　十一載，李林甫死，又以國忠為相，帶四十餘使。十二載，加國忠司空。長男暄，先尚延和郡主，又拜銀青光祿大夫、太常卿，兼戶部侍郎。小男肥，尚萬春公主。貴妃堂弟秘書少監鑒，尚承榮郡主。一門一貴妃、二公主、三郡主、三夫人。十三載，重贈玄琰太尉齊國公，母重封梁國夫人。官為造廟，御制碑，及書。叔玄硅又拜工部尚書。韓國婿秘書少監崔珣女為代宗妃；虢國男裴徽尚代宗延光公主，女為讓帝男妻；秦國婿柳澄男鈞尚長清縣主，澄弟潭尚肅宗女和政公主。
　　上每年冬十月幸華清宮，常經冬還宮闕，去即與妃同輦。華清有端正樓，即貴妃梳洗之所；有蓮花湯，即貴妃澡沐之室。國忠賜第，在宮東門之南，虢國相對。韓國、秦國，甍棟相接。天子幸其第，必過五家，賞賜燕樂。扈從之時，每家為一隊，隊著一色衣。五家合隊相映，如百花之煥發。遺鈿墜舄，瑟瑟珠翠，燦於路歧可掬。曾有人俯身一窺其車，香氣數日不絕。駝馬千餘頭匹，以劍南族節器仗前驅，出有餞飲，還有軟腳。遠近餉遺，珍玩狗馬，閹侍歌兒，相望於道，及秦國先死，獨貌國、韓國與國忠轉盛。貌國又與國忠亂焉，略無儀檢，每入朝謁，國忠與韓、虢連轡，揮鞭驟馬，以為諧謔。從官□嫗百餘騎，秉燭如晝，鮮裝袨服而行，亦無蒙蔽。衢路觀者如堵，無不駭歎。十宅諸王男女婚嫁，皆資韓、虢紹介，每一人約一千貫，上乃許之。
　　十四載六月一日，上幸華清宮，乃貴妃生日。上命小部音聲（小部者，梨園法部所置，凡三十人，皆十五以下），於長生殿奏新曲。未有名，會南海進荔枝，因以曲名《荔枝香》，左右歡呼，聲動山谷。
　　其年十一月，祿山反幽陵（祿山本名軋葷山，雜種胡人也。母本巫師。祿山晚年益肥，垂肚過膝，自稱得三百五十斤。於上前胡旋舞，疾如風焉。上嘗於勤政樓東間，設大金雞幛，施一大榻，捲去簾，令祿山坐。其下設百戲，與祿山看焉。肅宗諫口："歷觀今古，未聞臣下與君上同坐閱戲。"上私曰："渠有異相，我禳之故耳。"又嘗與夜燕，祿山醉臥，化為一豬而龍首。左右遽告帝，帝曰："此豬龍，無能力。"終不殺，卒亂中國。）以誅國忠為名。鹹言國忠、虢國、貴妃三罪，莫敢上聞。
　　上欲以皇太子監國，自親征，謀於國忠。國忠大懼，歸謂姐妹曰："我等死在旦夕。今東宮監國，當與娘子等並命矣！"姐妹哭訴於貴妃，貴妃啣土請命，事乃寢。十五載六月，魔關失守，上幸已蜀，貴妃從。至馬鬼，右龍武將軍陳玄禮懼兵亂，乃謂軍士曰："今天下崩高，萬乘震盪，豈不由楊國忠割剝甿庶，以至於此！若不誅之，何以謝天下？"眾曰："念之久矣！"會吐蕃和好使在驛門，遮國忠語事。軍士呼曰："楊國忠與蕃人謀叛！"諸軍乃圍驛四合，殺國忠，並男喧等。（國忠舊名釗，本張易之子也。天授中，易之恩幸莫比，每歸私第，詔令居樓，仍去其梯，圍以束棘，無復女奴侍立。母恐張氏絕嗣，乃置女奴嬪妹於樓復壁中，遂有娠，而生國忠，後嫁於楊氏。）
　　上乃出驛門勞六軍。六軍不解圍，上顧左右責其故，高力士對曰："國忠負罪，諸將討之。貴妃即國忠之妹，猶在陛下左右，群臣能無憂怖？伏乞聖慮裁斷。"（一本云："賊根猶在，何敢散乎？"蓋斥貴妃也。）上回入驛，驛門內旁有小巷，上不忍歸行宮，於巷中倚杖欹首而立。聖情昏默，久而不進。京兆司錄參軍韋愕（見素男也）進曰："乞陛下割恩忍斷，以寧國家。"逡巡，上入行宮，撫妃子出於廳門，至馬道北牆口而別之，使力士賜死。妃位涕鳴咽，語不勝情，乃曰："願大家好住。妾誠負國恩，死無恨矣。乞容禮佛。"帝曰："願妃子善地受生。"力士遂以羅中縊於佛堂前之梨樹下。才絕，而南方進荔枝至。上睹之，長號數息，使力士曰："與我祭之。"祭後，六軍尚未解圍。以繡裳復床，置驛庭中，敕玄禮等入驛視之。玄禮抬其首，知其死，曰："是矣。"而圍解。瘞於西郭之外一里許道北坎下。妃時年三十八。上詩荔枝，於馬上謂張野狐曰："此去劍門，鳥啼花落，水綠山青，無非助朕悲悼妃子之由也。"
　　初，上在華清宮日，乘馬出宮門，欲幸貌國夫人之宅。玄禮曰："未宣敕報臣，天子不可輕去就。"上為之回轡。他年，在華清宮，適上元，欲夜遊。玄禮奏曰："宮外即是曠野，須有預備，若欲夜遊，願歸城閉。"上又不能違諫，及此馬鬼之誅，皆是敢言之有使也。
　　先是，術士李遐周有詩曰："燕市人皆去，函關馬不歸，若逢山下鬼，環上系羅衣。""燕市人皆去"，祿山帥薊門之士而來。"函關馬不歸"，哥舒翰之敗渲關也。"若逢山下鬼"，嵬字，即馬嵬驛也。"環上系羅衣"，貴妃小字玉環，及其死也，力士以羅中縊焉。又妃常以假捨為首飾，而好服黃裙。天寶末，京師童謠曰："義髻拋河裡，黃裙逐水流。"至此應矣。初，祿山嘗於上前應對，雜以諧謔，妃常在坐，祿山心動。及聞馬克之死，數日歎惋。雖林甫養育之，國忠激怒之，然其有聽自也。
　　是時貌國夫人先至陳倉之官店，國忠誅問至，縣令薛景仙率吏人追之。走入竹林下，以為賊軍至，虢國先殺其男徽，次殺其女。國忠妻裴柔曰："娘子何不借我方便乎？"遂並其女殺之。已而自刎不死，載於獄中，猶同人曰："國家乎？賊乎？"獄吏曰："互有之。"血凝其喉而死。遂並坎於東郭十餘步道北楊樹下。
　　上發馬鬼，行至扶風道，道旁有花，寺畔見石楠樹團圓，愛玩之，因呼為端正樹，蓋有所思也。又至斜谷口，屬霖雨涉旬，於棧道雨中，聞鈴聲隔外姑--表姑母。山相應，上既悼念貴妃，因采其聲為《雨霖鈴》曲，以寄恨焉。
　　至德二年，既收復西京，十一月，上自成都還，使祭之，後欲改葬，李輔國等皆不從。時禮部侍郎李擇奏曰："龍武將士以楊國忠反，故誅之。今改葬故妃，恐尤武將士疑懼。"肅宗遂止之。上皇密令中官潛移葬之於他所。妃之初瘞，以紫縟裹之。及移葬，肌膚已消釋矣，胸前猶有錦香囊在焉。中官葬畢，以獻，上皇置之懷袖，又令畫工寫妃形於別殿，朝夕視之而歔欷焉。
　　上皇既居南內，夜闌登勤政樓，憑欄南望，煙月滿目，上因自歌曰："庭前琪樹已堪攀，塞外徵人殊未還！"歌歇，聞裡中隱隱如有歌聲者。顧力士曰："得非梨園舊人乎？遲明，為我訪來。"翌日，力士潛求於裡中，因召與同去，果梨園弟子也。其後，上復與妃恃者紅桃在焉。歌《涼州》之詞，貴妃所制也。上親御玉笛，為之倚曲，曲罷相視，無不掩位。上因廣其曲，今《涼州》留傳者益加焉。至德中，復幸華清宮。從官嬪御，多非舊人。上於望京樓下命張野狐奏《雨霖鈴》曲，曲半，上四顧淒涼，不覺流涕。左右亦為感傷。新豐有女伶謝阿蠻，善舞《凌波曲》，舊出入宮禁，貴妃厚焉。是日，詔令舞。舞罷，阿蠻因進金粟裝臂環，曰："此貴妃所賜。"上持之，淒然垂涕曰："此我祖大帝破高麗獲二寶，一紫金帶，一紅玉支。朕以岐王所進《龍池篇》，賜之金帶；紅玉支賜妃子。後高麗知此寶歸我，乃上言'本國因失此寶，風雨愈時，民離兵弱。'朕尋以為得此不足為貴，乃命還其紫金帶，唯此不還。汝既得之於妃子，朕今再睹之，但興悲念矣！"言訖，又涕零。至乾元元年，賀懷智又上言曰："昔上夏日與親王棋，令臣獨彈琵琶，（其琵琶以石為槽，鶤雞筋為弦，用鐵撥彈之。）貴妃立於局前觀之，上數枰子將輸，貴妃放康國□子上局亂之，上大悅。時風吹貴妃領中於巨巾上，良久，回身方落。及歸，覺滿身香氣，乃卸頭幘，貯於錦囊中，今輒進所貯帕頭。"上皇發囊，且曰："此瑞龍腦香也，吾曾施於暖池玉蓮朵，再幸尚有香氣宛然，況乎絲縷潤膩之物哉！"遂淒愴不已。自是聖懷耿耿，但吟："刻木牽絲作者翁，雞皮鶴髮與真同。須臾舞罷寂無事，還似人生一世中。"
　　有道士楊通幽自蜀來，知上皇念楊貴妃，自雲有李少君之術，上皇大喜，命致其神。方士乃竭其術以索之，不至。又能游神馭氣，出天界入地府求之，竟不見。又旁求四虛上下，東極絕大海，跨蓬壺，忽見最高山，上多樓閣。泊至，西廂下有洞戶東向，闔其門，額署曰："玉妃太真院"。方士抽簪叩扉，有雙鬟童女出應門，方士造次未及言，雙鬟復入。俄有碧衣侍女至，潔其所從來。方士因稱天子使者，且致其命。碧衣云："玉妃方寢，請少待之。"逾時，碧衣延入，且引曰："玉妃出。"冠金蓮，帨紫綃，佩紅玉，拽鳳舄。左右侍女七八人。揖方士，問皇帝安否，次問天主十四載以還。言訖憫然，指碧衣女取金釵鈿合，折其半授使者，曰："為我謝太上皇，謹獻是物，尋舊好也。"方士將行，色有不足，玉妃因征其意，乃復前跪致詞："請當時一事，不聞於他人者，驗於太上皇。不然，恐金釵細合，負新垣平之詐也。"玉妃惘然退立，若有所思，徐而言曰："昔天寶十載，侍輦辟暑驪山富。秋七月，牽牛織女相見之夕，上憑肩而望，因仰天感牛女事，密相誓心："願世世為夫婦。"言畢，執手各嗚咽，此獨君王知之耳。"因悲曰："由此一念，又不得居此，復墮下界，且結後緣。或為天，或為人，決再相見，好合如舊。"因言："太上皇亦不久人間，幸惟自愛，無自苦耳。"使者還，具奏太上皇。皇心震悼。及至移入大內甘露殿，悲悼妃子，無日無之，遂辟榖服氣。張皇后進櫻桃、蔗漿，聖皇並不食。常玩一紫玉笛，因吹數聲，有雙鶴下於庭，徘徊而去。聖皇語侍兒宮愛曰："吾奉上帝所命，為元始孔升真人，此期可再會妃子耳。笛非爾所室，可送大收。"（大收，代宗小字。）即令具湯沐："我若就枕，慎勿驚我。"宮愛聞睡中有聲，駭而視之，已崩矣。
　　妃死之日，馬嵬媼得錦袎襪一隻，相傳過客一玩百錢，前後獲錢無數。
　　悲夫！玄宗在位久，倦於萬機，常以大臣接對拘檢，難詢私慾。自得李林甫，一以委成。故絕逆耳之盲，恣行燕樂，衽席無別，不以為恥，由林甫之贊成矣。乘輿播遷，朝廷陷沒，百僚繫頸，妃王被戮，兵滿天下，毒流四海，皆國忠之召禍也。
　　史臣曰：夫札者，定尊卑，理家國。君不君，何以享國？父不父，何以正家？有一於此，未或不亡。唐明皇之一誤，貽天下之羞，所以祿山叛亂，指罪三人，今為外傳，非徒拾楊妃之故事，且懲禍階而已。 