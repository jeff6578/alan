周處士
　　周處士，名恪，字執禮，海陵人，贈工部侍郎敬述五世孫，和州法曹定國之子也。元祐初，冉舉進士下第，頗鬱鬱不得志。既壯不娶。嘗從郡學釋奠，方坐以待事，忽大呼仆地，不知人。閱四日而蘇，問之，云："吾誦《老子》書，至'谷神不死'，若有人舁坐榻行數步，吾駭而呼，不覺其僕且久矣。"因取儒衣書焚之，曰："誤我此生者，非汝也邪！"自此動靜顛異，人直以為狂耳。先是，徐神公語人云："周家門前石生青毛，當得仙矣。"已而果然，人始敬之。
　　家武烈帝祠側，未嘗遠遊。忽有老農負瓦木為葺精廬，曰："向病亟，賴先生至，以良藥起死。"乃知其出神也。
　　族叔注為推宮，常呼曰"朝議"。後階逼卿監，不求改官者十五年，壽逾八十。
　　蔡卞守揚州，遣使遺酒，旬日不授報書。賓至，命酒寒酌，曰："吃個冷揚州。"使來請書，問："太尉面目端正乎？"使反命，則一夕病風，口目斜矣。
　　州士椽吳令璋告別，迎乎"相公"，令璋心獨喜自負。既從調，乃相州工曹耳。
　　宣和中，屢召不起，謝使者曰："吾太平衰末之人也。"蔡京嘗奉書，且俾大漕與郡守勸駕，先生臥不啟戶，而危言□京，不肯就駕。朝廷知不可致，乃止。復詔曰："朕躬妙道以宰制萬有，旌達士以表迪群倫。庶幾清淨之風，丕變澆們之俗。爾精微自得，淳自不逾。守虛淡以為常，損紛華而無累，宜加美號，以示恩休。可特賜號守靜處士，視朝奉大夫，仍賜五品服。"先生服命服，常自號赤局右僕射。燕眼必衫帽破敝，亦不修飾。自讚曰："週四十五，衣破不補。土木形骸，神氣所聚。"四十五，其行第也。
　　獨處一室，臥起方丈之間，食酒肉如平時，而無更衣之所。畜一白鼠，或去或來，飲食同之。賓至以水酌茗，或擷屋苫煮水以啜，其甘如飴。親族相率攜酒餚以謁。先生曰："何故無某物？"對曰："無是。"曰："物在某處。"皆相視而笑，不能隱。
　　先生音聲如鐘，不以詞色假人，皆望而畏之。行有負，雖高爵重位，一見叱罵不少恤。故鮮有見者。
　　建炎二年三月戊戌，裴淵陷城，殺掠焚蕩，民死什七八。先生於是且七十矣，攘袂詬賊。一卒擊其首，流血污衣。先生曰："恪血恪血不得洗！"
　　須臾，擊者至前嘔血死。是歲不飲食歷數旬，無疾側臥而化。目不瞑，神光射人，燁如也。初發殯，重莫能勝，漸輕若虛器然，約略兩夫荷之。
　　初，元祐中，有陳豆豆者，不知何許人，披方毯無他服，冬夏不易，行丐於市。郡人朱醫，見其死，瘞之矣。歷四十年復至。朱識之，始以為異人也。居福田院，攜小籃貯書卷，見可人即付與。得錢物，復施丐者。人呼陳毯被。嘗與唐道人謁先生，笑語竟日，所言他人莫能解也。宣和末示化，葬神公之西。先生與唐道人相繼同域，號三仙墳焉。 