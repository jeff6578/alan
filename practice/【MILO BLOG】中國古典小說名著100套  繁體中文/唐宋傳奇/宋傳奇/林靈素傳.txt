林靈素傳
　　林靈素，初名靈噩，字歲昌。家世寒微，慕遠遊，至蜀，從趙升道人游數載。趙卒，得其書，秘藏之，由是善妖術，輔以五雷法。往來宿、毫、淮、泗間，乞食諸寺，僧多厭之。
　　政和三年，至京師，寓東太乙宮。徽宗夢赴東華帝君召游神霄宮，覺而異之，敕道錄徐知常訪神霄事跡。知常素不曉，告假。或告曰："道堂有溫州林道士，累言神霄，亦作《神霄詩》題壁間。"知常得之，大驚以聞。召見，上問有何木，對曰："臣上知天宮，中識人間，下知地府。"上視靈噩風貌如舊識，賜名靈素，號金門羽客、通真達靈玄妙先生。賜金牌，無時入內。五年，築通真宮以居之。
　　時宮禁多怪，命靈素治之。埋鐵簡長九尺於地，是怪遂絕，因建寶篆宮、太乙西宮，建仁濟亭，施符水，開神霄寶篆壇；詔天下宮觀改為神霄玉清萬壽宮，無觀者以寺充，仍設長生大帝君、青華大帝君像；上自稱教主道君皇帝。皆靈素所建也，靈素被旨修道書，改正諸經醮儀，校《丹經》、《靈篇》，刪修註解。每遇初七，升座講，聽講皆宰執、百官、三衙、親王、中貴，士庶觀者如堵，講說三洞道經，京師士民，始化奉道矣。靈素為閟不一，上每以"聰明神仙"呼之。御筆賜玉真教主神霄凝神殿侍宸，立兩府班上。
　　上思明達後，欲見之。靈素復為葉靜張-致太香之木，上尤異之，謂靈素曰："昔朕到青華帝君處，獲言改除魔髡-，何謂也？"靈素遂縱言："釋教害道，今雖不可滅，合與改正。將佛剎改為宮觀，釋伽改為天尊，菩薩改為大士，羅漢改尊者，和尚改德士，皆留發，頂冠執簡。"有旨依奏。皇太子上殿爭之。令胡僧立藏十二人，並五台僧二人道堅等，與靈素鬥法。僧不勝，情願戴冠執簡。太子乞贖僧罪。有旨："胡僧放，道堅系中國人，送開封府刺面決配，於開寶寺前令眾。"
　　明年，京師大旱，命靈素祈雨，未應。蔡京奏其妄。上密召靈素曰："朕諸事一聽卿，且與祈三日大雨，以塞大臣之謗。"靈素請急召建昌軍南豐道士王文卿（乃神霄甲子之臣兼麗部），與之同告上帝。文卿既至，執簡敕水，果得雨三日。上大喜，賜文卿神霄凝神殿侍宸。靈素眷倚日隆。
　　忽京城傳呂洞賓訪靈素，遂捻土燒香，香氣直至禁中，上遣人探問，香氣自通真官來。上亟乘小車到宮，見壁間有詩云："捻上焚香事有因，世間宜假不宜真。太平無事張天覺，四海閒遊呂洞賓。"京城印行，繞街叫賣，太子亦買數本進上。上大震怒，捐賞錢千緡，開封府捕之。有太學齋僕王青告首，是福州士人黃待聘令青賣，送大理勘，招待聘兄弟及外族為僧行，不喜改道，故雲。有旨：斬馬行街。靈素知蔡京鄉人所為，上表乞歸本貫，詔不允。
　　通真有一室，靈素人靜之所，常封鎖，雖駕來亦不入。京遣人廉-得有黃羅大帳、金龍朱紅椅桌、金龍香爐。京具奏："請上親往，臣當從駕。"上幸通真宮，引京至，開鎖同入，無一物，粉壁明窗而已。京皇恐待罪。
　　宣和元年三月，京師大水臨城，上令中貴同靈素登城治水，敕之，水勢不退。回奏："臣非不能治水，一者是乃天道，二青水自太子而得，但令太子拜之，可信也。"遂遣太子登城，賜御香，設四拜，水退四丈，是夜水退盡，京城之民，皆仰太子聖德。靈素遂上表乞骸骨，不允。
　　秋九月，全台上言靈素妄議遷都，妖惑聖聽，改除釋教，譭謗大臣。靈素即時攜衣被行出宮。十一月，與官祠-溫州居住。二年，靈素一日攜所上表見太守閭丘顎，乞與繳進，及與州官親黨訣別而卒。生前自卜墳於城南山，命其隨行弟子皇城使張如晦："可掘穴深五丈，見龜蛇便下棺。"既掘不見電蛇，而深不可視，乃葬焉。靖康初，遣使監溫州伐墓，不知所跡，但見亂石縱橫，強進多死，遂已。
　　此耿延禧-所作《靈素傳》也。靈素本末，世不知其全，故著之。今溫州天喜宮有御題云：太中大夫、沖和殿侍宸、金門羽客、通真達靈玄妙先生、在京神霄玉清萬壽管轄提舉通真宮林靈素。 