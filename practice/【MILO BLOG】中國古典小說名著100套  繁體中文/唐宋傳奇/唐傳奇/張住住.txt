
    張住住
    孫棨
    張住住者，南曲，所居卑陋。有二女兄不振，是以門甚寂寞。為小鋪席，貨草剉姜果之類。住住，其母之腹女也，少而敏慧，能辨音律。鄰有龐佛奴，與之同歲，亦聰警，甚相悅慕。年六七歲，隨師於眾學中，歸則轉教住住，私有結髮之契。及住住將等，其家拘管甚切，佛奴稀得見之，又力窘不能致聘。
    俄而裡之南有陳小鳳者，欲權聘住住，蓋求其元，已納薄幣，約其歲三月五日。及月初，音耗不通，兩相疑恨。佛奴因寒食爭球，故逼其窗以伺之。忽聞住住曰：「徐州子，看看日中也。」佛奴，龐勳同姓，傭書徐邸，因私呼佛奴為徐州子。日中，蓋五日也。佛奴甚喜，因求住住云：「上巳日，我家踏青去，我當以疾辭，彼即自為計也。」佛奴因求其鄰宋嫗為之地，嫗許之。
    是日舉家踏青去，而嫗獨留，住住亦留。住住乃鍵其門，伺於東牆，聞佛奴語聲，遂梯而過。佛奴盛備酒饌，亦延宋嫗，因為謾寢，所以遂平生。既而謂佛奴曰：「子既不能見聘，今且後時矣。隨子而奔，兩非其便。千秋之誓，可徐圖之。五日之言。其何如也？」佛奴曰：「此我不能也，但願俟之他日。」住住又曰：「小鳳亦非娶我也，其旨可知也。我不負子矣，而子其可便負我家而辱之乎？子必為我之計。」佛奴許之。曲中素有畜鬥雞者，佛奴常與之狎，至五日，因髡其冠a，取丹物托宋嫗致於住祝既而小鳳以為獲元，甚喜，又獻三緡於張氏，遂往來不絕。復貪住住之明慧，因欲嘉禮納之。時小鳳為平康富家，車服甚盛。佛奴傭於徐邸，不能給食。母兄喻之，鄰里譏之，住住終不捨佛奴，指階井曰：「若逼我不已，骨董一聲即了矣！」平康裡中，素多輕薄小兒，遇事輒唱住住誑小鳳也。鄰里或知之。
    俄而復值北曲王團兒假女小福，為鄭九郎主之，而私於曲中盛六子者。及誕一子，滎陽-撫之甚厚。曲中唱曰："張公吃酒李公顛，盛六生幾鄭九憐。舍下雄雞傷一德，南頭小鳳納三千。"久之，小鳳因訪住住，微聞其唱，疑而未察。其與住住暱者，詰旦告以街中之辭曰："是日前佛奴雄雞，因避鬥，飛上屋傷足。前曲小鐵爐田小福者，賣馬街頭，遇佛奴父，以為小福所傷，遂毆之。"住住素有口辯，因撫掌曰："是何龐漢，打他賣馬街頭田小福！街頭唱'舍下雄雞失一足，街頭小福拉三拳'。且雄雞失德，是何謂也？"小鳳既不審，且不喻，遂無以對。住住因大咍，遞呼家人，隨弄-小鳳，甚不自足。住住因呼宋媼，使以前言告佛奴。奴視雞足且良，遂以生系纏其雞足，置街中，召群小兒，共變其唱住住之言。小鳳復以住住家噪弄不已，遂出街中以避之。及見雞跛，又聞改唱，深恨向來誤聽，乃益市酒肉，復之張捨。
    一夕，宴語甚歡，至旦將歸，街中又唱曰：「莫將龐大作荍（原註：音翹）團，龐大皮中的不幹。不怕鳳凰當額打，更將雞腳用筋纏。」小鳳聽此唱，不復詣住祝佛奴初傭徐邸，邸將甚憐之，為致職名，竟裨邸將，終以禮聘住往，將連大第。而小鳳家事日蹙，復不侔矣。
    