　　東城老父傳
　　陳鴻 
　　老父！」，姓賈名昌，長安宣陽裡人。開元元年癸丑生。元和庚寅歲，九十八年矣。視聽不衰，言甚安徐，心力不耗，語太平事歷歷可聽。父忠，長九尺，力能倒曳牛，以材宮為中宮幕士。景龍四年，持幕竿隨玄宗入大明宮，誅韋氏，奉睿宗朝群後，遂為景雲功臣。以長刀備親衛。詔徒家東雲龍門。
　　昌生七歲，蹻捷過人，能摶柱乘梁，善應對，解鳥語音。玄宗在藩邸時，樂民間清明節鬥雞戲。及即位，治雞坊於兩宮間。索長安雄雞，金毫鐵鉅高冠昂尾千數，養於雞坊，選六軍小兒五百人，使馴擾教飼。上之好之，民風尤甚。諸王世家，外戚家，貴主家，侯家，傾帑破產市雞，以償雞直。都中男女，以弄雞為事；貧者弄假雞。帝出遊，見昌弄木雞於雲龍門道旁，召入，為雞坊小兒，衣食右龍武軍。三尺童子，入雞群，如狎群小，壯者，弱者，勇者，怯者，水谷之時，疾病之候，悉能知之。舉二雞，雞畏而馴，使令如人。護雞坊中謁者王承恩言於玄宗。召試殿庭，皆中玄宗意。即日為五百小兒長。加之以忠厚謹密，天子甚愛幸之。金帛之賜，日至其家。開元十三年，籠雞三百，從封東嶽。父忠死太山下，得子禮奉屍歸葬雍州。縣官為葬器喪車，乘傳洛陽道。十四年三月，衣鬥雞服，會玄宗於溫泉。當時天下號為「神雞童」。時人為之語曰：「生兒不用識文字，鬥雞走馬勝讀書。賈家小兒年十三，富貴榮華代不如。能令金鉅期勝負，白羅繡衫隨軟輿。父死長安千里外，差夫持道挽喪車。」
　　昭成皇后之在相王府，誕聖於八月五日。中興之後，制為千秋節。賜天下民牛酒樂三日，命之曰酺—，以為常也。大合樂於宮中，歲或酺於洛。元會與情明節，率皆在驪山。每至是日，萬樂具舉，六宮畢從。昌冠雕翠金華冠，錦袖繡襦褲，執鋒拂道。群雞敘立於廣場，顧眄如神，指揮風生。樹毛振翼，礪吻磨距，抑怒待勝，進退有朝，隨鞭指低昂，不失昌度。勝負既決，強者前，弱者後，隨昌雁行，歸於雞坊。角牴萬夫，跳劍尋橦—，蹴球踏繩！」，舞於竿顛者，索氣沮色，逡巡不敢入。豈教猱擾龍之徒歟？二十三年，玄宗為娶梨園弟子潘大同女，男眼佩玉，女服繡懦，皆出御府。昌男至信、至德。天寶中，妻潘氏以歌舞重幸於楊貴妃。夫婦席寵四十年，恩澤不渝，豈不敏於伎，謹於心乎？上生於乙酉雞辰，使人朝服鬥雞，兆亂於太平矣。上心不悟。
　　十四載，胡羯陷洛，潼關不守。大駕幸成都，奔衛乘輿。夜出便門，馬路道阱。傷足，不能進，杖入南山。每進雞之日，則向西南大哭。祿山往年朝於京師，識昌於橫門外。及亂二京，以千金購昌長安、洛陽市。昌變姓名，依於佛捨，除地擊鐘，施力於佛。洎太上皇歸興慶宮，肅宗受命於別殿，昌還舊裡。居室為兵掠，家無遺物。布衣憔悴，不復得入禁門矣。明日，復出長安南門，道見妻兒於招國裡，菜色黯焉。兒荷薪，妻負故絮。昌聚哭，決於道。遂長逝息長安佛寺，學大師佛旨，大歷元年，依資聖寺大德僧運平住東市海池，立阤羅尼石幢。書能紀姓名；讀釋氏經，亦能了其深義至道，以善心化市井人。建僧房佛捨，植美草甘木。晝把土擁根，汲水灌竹，夜正觀於禪室。建中三年，僧運平人壽盡。服禮畢，奉舍利塔於長安東門外鎮國寺東偏，手植松柏百株。構小舍，居於塔下，朝夕焚香灑掃，事師如生。
　　順宗在東宮，捨錢三十萬，為昌立大師影堂及齋舍。又立外層，居遊民，取傭給。昌因日食粥一杯，漿水一升，臥草蓆，絮衣。過是，悉歸於佛。妻潘氏後亦不知所往。貞元中，長子至信衣并州甲，隨大司徒燧矣入覲，省昌於長壽裡。昌如己不生，絕之使去。次子至德歸，販繒洛陽市，來往長安間，歲以金帛奉昌，皆絕之。遂俱去，不復來。元和！」中，穎川陳鴻祖攜友人出春明門，見竹柏森然，香煙聞於道，下馬覲昌於塔下。聽其言，忘良之暮。宿鴻祖於齋舍，話身之出處，皆有條貫。遂及王制。鴻祖問開元之理亂。昌曰：「老人少時，以鬥雞求媚於上。上倡優畜之，家於外宮，安以知朝廷之事。然有以為吾子言者。老人見黃門侍郎杜暹出為磧西節度，攝御史大夫，始假風憲以威遠。見哥舒翰之鎮涼州也，下石堡，戍青海城，出白龍，逾蔥嶺，界鐵關，總管河左道，七命始攝御史大夫。見張說之領幽州也，每歲入關，輒長轅挽輻車，輦河間、薊州庸調繒布，駕連，坌入關門。輸於王府，江淮綺縠，巴蜀錦繡，後宮玩好而已。河州敦煌道歲屯田，實邊食，余粟轉輸靈州，漕下黃河，入太原倉，備關中凶年。關中粟米，藏於百姓。天子幸五嶽，從官千乘馬騎，不食於民。老人歲時伏臘得歸休，行都市間，見有賣白衫白疊布。行鄰比廛間，有人禳病，法用皂布一匹，持重價不克致，竟以帕頭羅—代之。近者，專人扶仗出門，閱街衢中，東西南北視之，見白衫者不滿百。豈天下之人皆執兵乎？開元十二年，詔三省侍郎儀有缺，先求曾任刺史者。郎官缺，先求曾任縣令者。及老人見四十，三省郎吏，有理刑才名，大者出刺郡，小者鎮縣。自老人居大道旁，往往有郡太守休馬於此，皆慘然不樂朝廷沙汰使治郡。開元取士，孝弟理人而已。不聞進士宏詞拔萃之為其得人也。大略如此。」因泣下。復言曰：「上皇北臣穹廬，東臣雞林顙，南臣滇池！」，西臣昆夷，三歲一來會。朝覲之禮容，臨照之恩澤，衣之錦絮，飼之酒食，使展事而去，都中無留外國賓。今北胡與京師雜處，娶妻生子。長安中少年，有胡心矣。吾子視首飾靴服之制，不與向同，得非物妖呼？」鴻祖默不敢應而去。 