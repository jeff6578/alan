　　蘭亭始未記
　　何延之 
　　《蘭亭》者，晉右將軍會稽內史瑯琊王羲之逸少所書之詩序也。右軍蟬聯美胄，蕭散旨名賢，雅好山水，尤善草隸。以晉穆帝永和九年三月三日，宦遊山陰—，與太原孫統承公、孫綽興公、廣漢王彬之道生、陳郡謝安安石、高平卻曇重熙、太原王蘊叔仁、釋支遁道林，及其子凝之、徽之、操之等，四十有二人，修祓楔之禮e。揮毫制序，興樂而書。用蠶繭紙，鼠鬚筆，遒美勁健，絕代特出。凡二十八行，三百二十四字，字有重者，皆構別體。其中「之」字最多，乃有二十許字，變轉悉異，遂無同者，是時殆有神助。及醒後，他日更書數十本，終無及者。右軍亦自愛重此書，留付子孫。傳至七代孫智永，即右軍第五子徽之之後，安西成王諮議彥祖之孫，盧陵王胄曹昱之子，陳郡謝少卿之外甥也。
　　與兄孝賓俱捨家人道，俗號永禪師。禪師克嗣良裘！」。精勤此藝。嘗居永欣寺閣上臨書，所退筆頭，置之於大竹簏，簏受一石餘，而五簏皆滿。凡三十年，於閣上臨真草《千字文》八百餘本，浙江東諸寺各施一本。今有存者，猶直錢數萬。孝賓改名惠欣。兄弟初落發時，住會稽嘉祥寺，寺即右軍之舊宅也。後以每年拜墓便近，因移此寺。自右軍之墳，及右軍叔薈以下塋域，並置山陰縣西南三十一里，蘭渚山下。梁武帝以欣、永二人，皆能崇釋教，故號所居之寺為水欣焉。事見《會稽志》。其臨書之閣，至今尚在。禪師年近百歲乃終，其遺書並付與弟子辨才。辨才姓袁氏，梁司空昂之玄孫，博學工文，琴棄書畫，皆臻其妙。每臨禪師之書，逼真亂本，辨才嘗於寢房伏樑上，鑿為暗檻，以貯《蘭亭》，寶惜貴重，甚於禪師在日。至貞觀中，太宗以聽政之暇，銳志玩書，臨右軍真草書帖，購募備盡，唯未得《蘭亭》。尋知此書，知在辨才之所，乃降敕追師入內道場供養，恩繼優洽。數日後，因言次，乃問及《蘭亭》，方便善誘，無所不至。辨才確稱：「往日侍奉先師，實常獲見。自禪師喪後，游經喪亂，墜失不知所在。」
　　既而不獲，遂放歸趙中。後更推究，不離辨才之處。又敕追辨才入內，重問《蘭亭》。如此者三度，竟靳固不出。上謂侍臣曰：「右軍之書，朕所偏寶，就中逸少之跡，莫如《蘭亭》。求見此書，勞於寤寐。此僧暮年，又無所用，若得一智略之士，設謀計取之，必獲。」尚書右僕射房玄齡奏曰：「臣聞監察御史蕭翼者，梁元帝之曾孫，今貫魏州莘縣。負才藝，多權謀，可充此使，必當見獲。『太宗遂召見翼。翼奏曰：「若作公使，義無得理。臣請私行詣彼，須得二王雜帖，三數通。」太宗依給。翼遂改冠微服，至洛陽，隨商人船，下至越州。又衣黃衫，極寬長潦倒，得山東書生之體。日暮入寺，巡廊以觀壁畫。過辨才院，止於門前。辨才遙見翼，乃問曰：「何處檀越！」？」翼因便前禮拜云：「弟子是北人，將少許蠶種來賣，歷寺縱觀，幸遇禪師。」
　　寒溫既畢，語議便合，因延入房內，即共圍棋撫琴，投壺握槊，談說文史，意甚相得。乃曰：「白頭如新，傾蓋若舊，今後無形跡也。」便留夜宿，設缸面藥酒、茶果等。江東三缸面，猶河北稱甕頭，謂初熟酒也。酣樂之後，請賓賦詩。辨才探得來字韻，其詩曰：「初醞一缸開，新知萬里來。披雲同落寞，步月共徘徊。夜久孤琴思，風長旅雁哀。非君有秘術，誰照不燃灰。」
　　蕭翼探得招字韻，詩曰：「邂逅款良宵，慇勤荷勝招。彌天俄若舊，初地豈成遙。酒蟻傾還泛，心猿躁自調。誰憐失群翼，長若葉空飄。」妍媸略同，彼此諷詠，恨相知之晚。通宵盡歡，明日乃去。辨才曰：「檀越間即更來。」
　　翼乃載酒赴之，興後作詩，如是者數次。於是詩酒為務，僧俗混然。遂經旬朔，翼示師梁元帝自畫《職貢圖》，師嗟賞不已。因談論翰墨，翼曰：「弟子先世，皆傳二王楷書法，弟子自幼來耽玩，今亦有數帖自隨。」辨才欣然曰：「明日來，可把此看。」
　　翼依期而往，出其書以示辨才。辨才熟詳之，曰：「是則是矣，然未佳善也。貧僧有一真跡，頗是殊常。」翼曰：「何帖？」辨才曰：「《蘭亭》。」翼佯笑曰：「數經亂離，真跡豈在，必是響拓，偽作耳。」辨才曰：「禪師在日保惜，臨亡之際，親付於吾。付授有緒，那得參差？可明日來看！」及翼到，師自於屋樑上檻內出之。翼見訖，故駁瑕指纇！」，曰：「果是響拓書也。」紛競不定。自示翼之後，更不復安於伏檻，並蕭翼二王諸帖，並借留置於几案之間。辨才時年八十餘，每日於窗下臨學數遍，其老而篤好也如此。自是翼往還既數，童弟等無復猜疑。後辨才出赴邑汜橋南嚴遷家齋，翼遂私來房前，謂弟子曰：「翼遺卻帛子在床上。」童子即為開門。翼遂於案上取得蘭亭，及御府二王書帖，便赴永安驛，告驛長凌愬曰：「我是御史，奉敕來此，今有墨敕，可報汝都督知。」都督齊善行聞之，馳來拜謁。蕭翼因宣示敕旨，具告所由。善行走使人召辨才。辨才仍在嚴遷家，未回寺，遽見追呼，不知所以。又遣散直云：「侍御史須見。」
　　及才來，見御史，乃是房中蕭生也，蕭翼報云：「奉敕遣來取蘭亭，蘭亭今已得矣，故喚師來作別！」辨才聞語便絕，良久始蘇。翼便馳驛而發，至都奏御。
　　太宗大悅，以玄齡舉得其人，賞錦彩千段。招拜翼為員外郎，加五品，賜銀瓶一，金縷瓶一；瑪瑙碗一，並實以珠；內廄良馬兩匹，兼寶裝鞍轡；莊宅各一區。太宗初怒老僧之祕吝，俄以其年耄，不忍加刑。數月後，仍賜物三千段，谷三千石，便敕越州支給。辨才不敢將入己用，乃造三層寶塔，塔甚精麗，至今猶存，老僧因悸病，不能強飯，惟啜粥，歲余乃卒。
　　帝命供奉拓書人趙模、韓道政、馮承素、諸葛貞等四人，各拓數本，以賜皇太子諸王近臣。貞觀二十三年，聖躬不豫，幸玉華宮含風殿。臨崩，謂高宗曰：「吾欲從汝求一物，汝誠孝也，豈能違吾心耶，汝意何如？」高宗哽咽流涕，引耳而聽受制命。太宗曰：「吾所欲得《蘭亭》，可與我將去。」後隨仙駕人玄宮矣。今趙模等所拓在者，一本尚直錢數萬也。人間本亦稀少，絕代之珍寶，難可再見。吾嘗為左千牛將軍時，隨牒適越，汛巨海，登會稽，探禹穴，訪奇書，名僧處士，猶倍諸郡。固知虞預之著《會稽典錄》，人物不絕，信而有徵。其辨才弟子元素，俗姓楊氏，華陰人也，漢太尉之後。六代祖佺期為桓玄所害，子孫避難，流竄江東。後遂編貫山陰，即吾之外氏近屬，今殿中侍御史瑒之族。長安三年，素師已年九十三，視聽不衰，猶居永欣寺永禪師故房，親向吾說。聊以退食之暇，略疏始末，庶將來君子，知吾心之所存，付之永、明、溫、起等兄弟，其有好事同志者，亦無隱焉。於時歲在甲寅季春之月，上巳之日，感前修而撰此記。主上每暇隙，留神藝術，跡逾筆聖，偏重《蘭亭》。僕開元十年四月二十六日，任筠州刺史，蒙恩許拜掃，至都尋訪，所得委曲，緣病不獲詣闕，遣男昭成皇太后挽郎！」吏部常選騎都尉永寫本進。其日奉日曜門司宣敕，內出絹三十匹賜永。
　　於是負恩荷澤，手舞足蹈，捧戴周旋，光駭閭裡。僕跼天聞命，伏枕懷欣，殊恩忽臨，沈痾頓減，輒題卷未，以示後代。朝議郎行職方員外郎上柱國何延之記。 