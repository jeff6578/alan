　　唐宋傳奇選
　　人面桃花
　　出 孟棨《本事詩》
　　崔護D博陵崔護，姿質甚美，少而孤潔寡合。舉進士第。清明日，獨遊都城南，得居人莊。一畝之宮，而花木叢萃，寂若無人。叩門久之，有女子自門隙窺之，間曰：「誰耶？」護以姓字對，曰：「尋春獨行，酒渴求飲。」女入，以杯水至。開門設床命坐，獨倚小桃斜柯佇立，而意屬殊厚。妖姿媚態，綽有餘妍。崔以言挑之，不對，目注者久之。崔辭去，送至門，如不勝情而入。崔亦眷盼而歸，爾後絕不復至。及來歲清明日，忽思之，情不可抑，逕往尋之。門院如故，而已鎖矣。崔因題詩於左扉曰：DD 
　　去年今日此門中，人面桃花相映紅。D 
　　人面不知何處去？桃花依舊笑春風。CC 
　　後數日，偶至都城南，復往尋之，聞其中有哭聲。叩門問之，有老父出曰：「君非崔護耶？」曰：「是也。」又哭曰：「君殺吾女。」驚但莫知所答。父曰：「吾女笄年知書，未適人。自去年已來，常恍惚若有所失。比日與之出，及歸，見左扉有字，讀之，人門而病。遂絕食，數日而死。吾老矣，惟此一女，所以不嫁者，將求君子以托吾身。今不幸而殞，得非君殺之耶！」又持崔大哭。 
　　崔亦感慟，請人哭之，尚儼然在床。崔舉其首，枕其股，哭而祝曰：「某在斯。」須臾開目，半日復活。父喜，遂以女歸之。D