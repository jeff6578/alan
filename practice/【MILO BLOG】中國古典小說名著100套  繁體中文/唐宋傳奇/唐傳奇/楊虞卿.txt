
    楊虞卿
    盂棨
    唐郎中張又新，與虔州楊虞卿-，齊名友善。楊妻李氏，即鄜相□女，有德無容。楊未嘗介意，敬待特甚。張嘗語楊曰："我年少成美名，不憂仕矣。唯得美室，平生之望斯足。"楊曰："必求是，但與我同好，定諧君心。"張深信之。既婚，殊不愜心。楊秉笏觸之曰："君何太癡！"言之數四。張不勝其忿，回應之曰："與君無間黨！以情告君，君誤我如是，何為癡？"楊於是歷數求名從宦之由，曰："豈不與君皆同耶？"曰："然則我得醜婦，君詎不同耶？"張色解，問："君室何如我？"曰："特甚。張大笑，遂如初。張既成家，乃為詩曰："壯丹一朵值千金，將謂從來色最深。今日滿欄開似雪，一生辜負看花心。"