
    張藏用
    牛肅
    唐青州臨朐丞張藏用，性既魯鈍，又弱於神。嘗召一木匠，十召不至。藏用大怒，使擒之。匠既到，適會鄰縣令使人送書遺藏用。藏用方怒解，木匠又走，讀書畢，便令剝送書者，答之至十。送書人謝杖，請曰：「某為明府送書，縱書人之意忤明府，使音何罪？」藏用乃知其誤，謝曰：「適怒匠人，不意誤笞君耳。」命裡正取飲一器，以飲送書人，而別更視事；忽見里正，指酒問曰：「此中何物？」裡正曰：「酒。」藏用曰：「何妨飲之。」裡正拜而飲之，藏用遂入戶。送書者竟不得酒，扶杖而歸。
    