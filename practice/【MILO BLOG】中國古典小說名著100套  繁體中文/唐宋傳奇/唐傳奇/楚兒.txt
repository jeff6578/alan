
    楚兒
    孫棨
    楚兒，字潤娘，素為三曲之尤，而辯慧，往往有詩句可稱。近以退暮，為萬年浦賊官郭鍛所納，置於他所。潤娘在娼中狂逸特甚，及被拘繫，未能悛心。鍛主繁務，又本居有正室，至潤娘館甚希每有舊識過其所居，多於窗牖間相呼，或使人詢訊，或以巾箋送遺。鍛乃親仁諸裔孫也，為人異常凶忍且毒，每知必極答辱。潤娘雖甚痛憤，已而殊不少革。嘗一日自曲江與鍛行，前後相去十數步，同版使鄭光業（原註：昌國）時為補衰-，道與之遇，楚兒遂出簾招之，光業亦使人傳語。鍛知之，因曳至中衢，擊以馬箠，其聲甚冤楚，觀者如堵。光業遙視之，甚驚悔，且慮其不任府矣。光業明日特取路過其居偵之，則楚兒已在臨街窗下弄琵琶矣。駐馬使人傳語，已持彩箋送光業，詩曰："應是前生有宿冤，不期今世惡因緣。蛾眉欲碎巨靈掌，雞肋難勝子路拳。只應嚇人傳鐵券（原註：汾陽王有鐵券，免死罪，今則無矣，蓋恐嚇之詞），未應教我踏金蓮-。曲江昨日君相遇，當下遭他數十鞭。"光業馬上取筆答之曰："大開眼界莫言冤，華州參軍畢世甘他也是緣。無計不煩於偃蹇，有門須是疾連拳。據論當道加嚴箠，便合披緇念法蓮。如此興情殊不減，始知昨日是蒲鞭。"光業性疏縱，且無畏憚，不拘小節，是以敢駐馬報復，仍便送之，聞者為縮頸。鍛累主兩赤邑捕賊，故不逞之徒，多所效命，人皆憚焉。
    