
    蔣武
    裴鉶
    寶歷中，有蔣武者，循州河源人也，魁梧偉壯，膽氣豪勇。獨處山巖，唯求獵射而已。善於蹶張，每繼弓挾矢，遇熊署虎豹，靡不應弦而斃，剖視其鏃，皆一一貫心焉。忽有物叩門，甚急速；武隔扉而窺之，見一猩猩，跨白象。武知猩猩能言，而詰曰：「與象叩吾門，何也？」猩猩曰：「像有難，知我能言，故負吾而相投耳。」武耳：「汝有何苦，請話其由。」猩猩曰：「此山南二百餘里，有嵌空之大巖穴，中有巴蛇，長數百尺，電光而閃其目，劍刃而利其牙，像之經過，鹹被吞噬，遭者數百，無計避匿；今知山客善射，願持毒矢而射之，除得此患，眾各思報恩矣。」其象乃跪地，灑涕如雨。猩猩曰：「山客若許行，便請挾矢而登。」武感其言，以毒淬矢而登。果見雙目，在其巖下，光射數百步。猩猩曰：「此是蛇目也。」武怒，蹶張端矢，一發而中其目；象乃負而奔避。俄若穴中雷吼，蛇躍出婉蜒，或掖或踴，數里之內，林木草芥如焚。至瞑，蛇殞。乃窺穴側，像骨與牙，其積如山，於是有十象，以長鼻各卷其紅牙一枚，跪獻與武，武受之，猩猩亦辭而去，遂以前象負其牙而歸。武乃大有資產。忽又有猩猩跨虎，持金釵釧數十事而告曰：「此虎一穴雌雄三子，遭一黃獸，擒其耳，醢其腦。昨見山客脫象之苦，因來相投。」武挾矢欲行，見前者跨象猩猩至，曰：「昨五虎凡噬數百人。天降其獸，食其四矣。今山客受賂，欲射獸，是養虎噬人，觀其釵釧，可知食婦人多少。跨虎猩猩，同惡相濟。」武慚曰：「吾當留意。」回矢殞虎，踣其猩猩。懸釵釧於門。村人多來認云：「為虎所食。」武一無所齲