
    崔思兢
    劉肅
    崔思兢，則天朝或告其再從兄宣謀反，付御史張行直接之。告者先誘藏宣家妾，而雲妾將發其謀，宣乃殺之，投屍於洛水。行岌按，略無狀。則天怒，令重按。行岌奏如初。則天曰：「崔宣反狀分明，汝寬縱之。我令俊臣勘。汝毋悔！」行發曰：「臣推事不若俊臣，陛下委臣，須實狀。若順旨妄族人，豈法官所守？臣必以為陛下試臣爾。」則天厲色曰：「崔宣若實曾殺妾，反狀自然明矣。不獲妾，如何自雪？」行炭懼，逼宣家令訪妾。思兢乃於中橋南北，多置錢帛，募匿妾者。數日，略無所聞。而其家每竊議事，則告者輒知之。思兢揣家中有同謀者，乃佯謂宣妻曰：「須絹三百匹，顧刺客殺告者。」而侵晨伏於台前。宣家有館客，姓舒，婺州人，言行無缺，為宣家服役，宣委之同於子弟。須臾，見其人至台，賂閽人，以通干告者。告者遂稱云：「崔家顧人刺我，請以聞。」台中驚憂。思兢素重館客，知不疑，密隨之，到天津橋。料其無由至台，乃罵之曰：「無賴險獠！崔崔家破家，必引汝同謀，何路自雪？汝幸能出崔家妾，我遺汝五百縑，歸鄉足成百年之業。不然，則亦殺汝必矣！」其人悔謝，乃引思兢於告者之家，搜獲其妾，宣乃得免。
    