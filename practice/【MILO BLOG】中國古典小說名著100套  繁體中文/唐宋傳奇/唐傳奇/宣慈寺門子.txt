
    宣慈寺門子
    王定保
    宣慈寺門子，不記姓氏，酌其人，義俠之徒也。唐乾符二年，韋昭范登宏詞科，昭范乃度支使楊嚴懿親。及宴席，帟幕器皿之類，假於計司，嚴復遣以使庫供借。其年三月，宴於曲江亭子，供帳之盛，罕有倫擬。時進士同日有宴，都人觀者甚眾。飲興方酣，俄睹一少年，跨驢而至，驕悖之狀，傍若無人。
    於是俯逼筵席，張目引頸及肩，復以巨塞振築佐酒，謔浪之詞，所不能聽。諸君子駭愕之際，忽有於眾中批其頰者，隨手而墮。於是連加毆擊，又奪所執塞箠之百餘。眾皆致怒，瓦礫亂下，殆將斃矣。當此之際，紫雲樓門，軋然而開，有紫衣從人數輩馳告曰：「莫打，莫打！」傳呼之聲相續。又一中貴，驅殿甚盛，馳馬來救。門子復操箠迎擊，中者無下面僕於地，敕使亦為所菱。既而奔馬而反，左右從而俱入門，門亦隨閉而已。坐內甚忻愧，然不惻其來，又慮事連宮禁，禍不旋踵，乃以緡錢束素，召行毆者訊之曰：「爾何人？與諸郎君阿誰有素，而能相為如此？」對曰：「某是宣慈寺門子，亦與諸郎君無素，第不平其下人無禮耳。」眾皆嘉歎，悉以錢帛遺之。復相謂曰：「此人必須亡去，不然當為擒矣。」後旬朔，座中賓客多有假途宣慈寺門者，門子皆能識之，靡不加敬，竟不聞有追問之者。
    