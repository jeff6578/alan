
    秀師言記
    佚名
    唐崔晤、李仁鈞二人，中外弟兄，崔年長於李。在建中未，偕來京師調集，時薦福寺有僧神秀，曉陰陽術，得供奉禁中！」。會一日，崔、李同詣秀師。師泛敘寒溫而已，更不開一語。別揖李於門扇後曰：「九郎能惠然獨賜一宿否？小僧有情曲，欲陳露左右。」李曰：「唯唯。」後李特赴宿約，饌且豐潔，禮甚謹敬。及夜半，師曰：「九郎今合選得江南縣令，甚稱意。從此後更六年，攝本府□曹，斯乃小僧就刑之日。監刑官人即九郎耳。小僧是吳兒，酷好瓦棺寺後松林中一段地，最高敞處。上元佳境，盡在其間。死後，乞九郎作窣堵坡（原註：梵語浮圖）於此，為小師藏骸骨之所。」李徐曰：「斯言不謬，違之如皎日。」秀應然流涕者良久，又謂李曰：「為余寄謝崔家郎君，且崔只有此一政官，家事零落，飄寓江徼。崔之孤，終得九郎殊力，九郎終為崔家女婿。秘之，秘之！」李詰旦歸旅舍，見崔，唯說秀師雲某，說終為兄之女婿。崔曰：「我女縱薄命死，且何能嫁與田舍老翁作婦！」李曰：「比昭君出降單于，猶是生活。」二人相顧大笑。後李補南昌令，到官有能稱。罷，攝本府□曹。有驛遞流入至州，坐洩宮內密事者。遲明宣詔書，宜付府答死。流人解衣就刑次，熟視監刑官，果李□也。流人即神秀也，大呼曰：「瓦棺松林之請，子勿食言！」秀既死，乃掩泣請告，捐奉賃扁舟，擇幹事小吏，送屍樞於上元縣，買瓦棺寺松林中地，壘浮圖以葬之。
    時崔令即棄世已數年矣。崔之異母弟曄，攜孤幼來於高安。曄落拓者，好遠遊，惟小妻殷氏獨在。殷氏號大乘，又號九天仙也。殷學秦箏於常守堅，盡傳其妙。護食孤女，甚有恩意。會南昌軍伶，能箏者，求丐高安，亦守堅之弟子，故殷得見之，謂軍伶曰：「崔家小娘子，容德無比，年已及笄u，供奉與把取家狀！」，到府日，求秦晉之匹，可乎？」軍伶依其請，至府，以家狀歷抵士人門，曾無影響。後因謁鹽鐵李侍御，即李仁鈞也，出家狀於懷袖中，鋪張几案上。
    李憫然曰：「余有妻喪，已大期矣。侍余饑飽寒燠者，頑童老媼而已，徒增余孤生半死之恨，蚤夜往來於心。矧崔之孤女，實余之表侄女也。余視之，等於女弟矣，彼亦視余猶兄焉。征曩秀師之言，信如符契，納為繼室，余固崔兄之夙眷也。」遂定婚崔氏。
    