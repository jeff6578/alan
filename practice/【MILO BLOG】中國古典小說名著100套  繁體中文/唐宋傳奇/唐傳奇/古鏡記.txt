　　古鏡記
　　王度 
　　隋汾陰侯生，天下奇士也。王度常以師禮事之。臨終，贈度以古鏡，曰：「持此則百邪遠人。」度受而寶之。鏡橫徑八寸，鼻！」作麒麟蹲伏之象，繞鼻列四方，龜龍鳳虎，依方陳布。四方外又設八卦，卦外置十二辰位，而具畜焉。辰畜之外，又置二十四字，周繞輪廓，文體似隸，點畫無缺，而非字書所有也。
　　侯生云：「二十四氣之象形。」承日照之，則背上文畫，墨入影內，纖毫無失。舉而扣之，清音徐引，竟日方絕。嗟乎，此則非凡鏡之所同也。宜其見賞高賢，自稱靈物。侯生常云：「昔者吾聞黃帝鑄十五鏡其第一橫徑一尺五寸，法滿月之數也。以其相差各校一寸，此第八鏡也。」雖歲杞悠遠，圖書寂寞，而高人所述，不可誣矣。昔楊氏納環，累代延慶，張公喪劍，其身亦終。今度遭世擾攘，居常郁怏，王室如毀，生涯何地？寶鏡復去，哀哉！今具其異跡，列之於後。數千載之下，倘有得者，知其所由耳。」大業七年五月，度自御史罷歸河東，適遇侯生卒，而得此鏡。至其年六月，度歸長安。至長樂坡，宿於主人程雄家。
　　雄新受寄一婢，頗甚端麗，名曰鸚鵡。
　　度既稅駕，將整冠履，引鏡自照。鸚鵡遙見，即便叩頭流血，云：「不敢住。」
　　度因召主人問其故，雄云：「兩月前，有一客攜此婢從東來。時婢病甚，客便寄留，雲，『還日當取。』比不復來，不知其婢由也。」度疑精魅，引鏡逼之。
　　便云：「乞命，即變形。」度即掩鏡，曰：「汝先自敘，然後變形，當捨汝命。」婢再拜自陳云：「某是華山府君廟前長松下千歲老狸，大形變惑，罪合至死。遂為府君搏逐，逃於河渭之間，為下邦陳思恭義女，思恭妻鄭氏蒙養甚厚。嫁鸚鵡與同鄉入柴華。鸚鵡與華意不相愜，逃而東，出韓城縣，為行人李無傲所執。無傲，粗暴丈夫也，遂劫鸚鵡遊行數歲。昨隨至此，忽爾見留。不意遭逢天鏡，隱形無路。」度又謂曰：「汝本老狐，變形為人，豈不害人也？」婢曰：「變形事人，非有害也。但逃匿幻惑，神道所惡，自當至死耳。」度又謂曰：「欲捨汝，可乎？」鸚鵡曰：「辱公厚賜，豈敢忘德。然天鏡一照，不可逃形。但久為人形，羞復故體。願緘於匣，許盡醉而終。」度又謂曰：「緘鏡於匣，汝不逃乎？」鸚鵡笑曰：「公適有美言，尚許相捨。緘鏡而走，豈不終恩？但天鏡一臨，竄跡無路。惟希數刻之命，以盡一生之歡耳。」度登時為匣鏡，又為致酒，悉召雄家鄰里，與宴謔。婢頃大醉，奮衣起舞而歌曰：「寶鏡寶鏡，哀哉予命！自我離形，而今幾姓？生雖可樂，死必不傷。何為眷戀，守此一方！」歌訖，再拜，化為老狸而死。一座驚歎。
　　大業八年四月一日，太陽虧。度時在台直，晝臥廳閣，覺日漸昏。諸吏告度以日蝕甚。整衣時，引鏡出，自覺鏡亦昏昧，無復光色。度以寶鏡之作，合於陰陽光景之妙。不然，豈合以太陽曜而寶鏡以無光乎？歎怪未已。俄而光彩出，日亦漸明。比及日復，鏡亦精朗如故。自此之後，每日用薄蝕，鏡亦昏昧。其年八月十五日，友人薛俠者獲一銅劍，長四尺，劍連於靶，靶盤龍鳳之狀。左文如火焰，右文如水波。光彩的爍，非常物也。俠持過度，曰：「此劍俠常試之，每月十五日，天地清朗，置之暗室，自然有光，傍照數丈。俠持之有日月矣。明公好奇愛古，如饑如渴，願與君今夕一試。」度喜甚。
　　其夜，果遇天地清霽。密閉一室，無復脫隙，與俠同宿。度亦出寶鏡，置於座側，俄而鏡上吐光，明照一室，相視如晝。劍橫其側，無復光彩。俠大驚，曰：「請內！」鏡於匣。
　　度從其言，然後劍乃吐光，不過一二尺耳。俠撫劍，歎曰：「天下神物，已有相伏之理也。」是後每至月望，則出鏡於暗室，光嘗照數丈。若月影入室，則無光也。豈太陽太陰之耀，不可敵也乎？其年冬，兼著作郎，奉詔撰國史，欲為蘇綽立傳。度家有奴曰豹生，年七十矣。本蘇氏部曲，頻涉史傳，略解屬文。
　　見度傳草，因悲不自勝，度問其故。謂度曰：「豹生常受蘇公厚遇，今見蘇公言驗，是以悲耳。郎君所有寶鏡，是蘇公友人河南苗季子所遺蘇公者。蘇公愛之甚。蘇公臨亡之歲，慼慼不樂。常召苗生謂曰：「自度死日不久，不知此鏡當入誰手，今欲以蓍筮一卦，先生幸觀之也。」便顧豹生取蓍，蘇生自揲布卦。
　　卦訖，蘇公曰：「我死十餘年，我家當失此鏡，不知所在。然天地神物，動靜有征。今河汾之間往往有寶氣，與卦兆相合，鏡其往彼乎？」季子曰：「亦為人所得乎？」蘇公又詳其卦，云：「先入侯家，復歸王氏。過此以往，莫知所之也。」豹生言訖涕位。度問蘇氏，果雲舊有此鏡。蘇公亮後亦失所在，如豹生之言。故度為蘇公傳，亦具其事於未篇，論蘇公蓍筮絕倫，默而獨用，謂此也。大業九年正月朔旦，有一胡僧行乞而至度家。弟出見之。覺其神采不俗，更邀入室，而為具食，坐語良久，胡僧謂曰：「檀越家似有絕世寶鏡也，可得見耶？」曰：「法師何以得知之？」僧曰：「貧道受明錄秘術，頗識寶氣。檀越宅上每日常有碧光連日，絳氣屬月，此寶鏡氣也。貧道見之兩年矣。今擇良日，故欲一觀。」出之，僧跪捧欣躍。又謂曰：「此鏡有數種靈相，皆當未見。但以金膏塗之，珠粉拭之，舉以照日，必影徹牆壁。」僧又歎息曰：「更作法試，應照見腑臟，所恨卒無藥耳。但以金煙薰之，玉水洗之，復以金膏珠粉如法拭之，藏之泥中，亦不晦矣。」遂留金煙玉水等法。行之，無不獲驗。而胡僧遂不復見。其年秋，度出兼芮城令。今廳前有一棗樹，圍可數丈，不知幾百年矣，前後令至，皆祠謁此樹，否則殃禍立及也。度以為妖由人興，淫祀宜絕。縣吏皆叩頭請度。
　　度不得已，為之以祀。然陰念此樹當有精魅所托，人不能除，養成其勢。乃密懸此鏡於樹之間。其夜二鼓許，聞其廳前磊落有聲若雷霆者。遂起視之。則風雨晦瞑，纏繞此樹，電光晃耀，忽上忽下。至明，有一大蛇，紫鱗赤尾，綠頭白角，額上有王字，身被數創，死於樹。度便下收鏡，命吏出蛇，焚於縣門外。仍掘樹，樹心有一穴，於地漸大，有巨蛇蟋泊之跡。既而墳之，妖怪遂絕。其年冬，度以御史帶芮城令，持節河北道，開倉糧賑給陝東。時天下大亂，百姓疾病，蒲陝之間病疫尤甚。有河北人張龍駒，為度下小吏，其家良賤數十口一時遇疾。度憫之，繼此人其家，使龍駒持鏡夜照。諸病者見鏡，皆驚起，云：「見龍駒持一月來相照，光陰所及，如水著體。冷徹腑臟。」即時熱定，至晚並愈。以為無害於鏡，而所濟於眾。令密持此鏡，遍巡百姓。
　　其夜，鏡於匣中冷然自鳴，聲甚徹遠，良久乃止。度心獨怪。明早，龍駒來謂度曰：「龍駒昨忽夢一人。龍頭蛇身，朱冠紫服：謂龍駒，我即鏡精也，名曰紫珍。常有德於君家，故來相托。為我謝王公，百姓有罪，天與之疾，奈何使我反天救物？且病至後月，當見愈，無為我苦。」度感其靈怪，因此志之。至後月，病果漸癒，如其言也。大業十年，度弟動自六合丞棄官歸，又將遍遊山水，以為長往之策。度止之曰：「今天下向亂，盜賊充斥，欲安之乎？且吾與汝同氣，未嘗遠別。此行也，似將高蹈！」。昔尚子平游五嶽，不知所之。汝若追踵前賢，吾所不堪也。」便涕位對曰：「意已決矣，必不可留。兄今之達人，當無所不體。孔子曰：「匹夫不奪其志矣。『人生百年，忽同過隙。得情則樂，失志則悲。安遂其欲，聖人之義也。」度不得已，與之決別，勳曰：「此別也，亦有所求。兄所寶鏡，非塵俗物也。勳將抗志雲路，棲蹤煙霞，欲兄以此為贈。」度曰：「吾何惜於汝也。」即以與之。得鏡，遂行，不言所適。至大業十三年夏六月，始歸長安。以鏡歸，謂度曰：「此鏡真寶物也。辭兄之後，先游嵩！」，降石樑，坐玉壇。屬日暮，遇一嵌巖。有一石堂，可容三五人，棲息止焉。月夜二更後，有兩人，一貌胡，鬚眉皓而瘦，稱山公。一面闊，白鬚、眉長，黑而矮，稱毛生，謂曰：「何人斯居也？『曰：「尋幽探穴訪奇者。』二人坐與談久，往往有異義出於言外。疑其精怪，引手潛後開匣取鏡。鏡光出，而二人失聲俯伏。矮者化為龜，胡者化為猿。懸鏡至曉，二身俱殞。龜身帶綠毛，猿身帶白毛。即入箕山，渡穎水，歷太和，視玉井。並傍有池，水湛然綠色。問樵夫，曰：「此靈漱耳。村間每八節—祭之，以祈福佑。若一祭有缺，即池水出黑雲，大雹浸堤壞阜。『引鏡照之，池水沸湧，有雷如震，忽爾池水騰出池中，不遺涓滴。可行二百餘步，水落於地。有一魚，可長丈餘，粗細大於臂。首紅額白，身作青黃間色。無鱗有涎，蛇形龍角，嘴尖，狀如鱘魚，動而有光。在於泥水，因而不能遠去。謂蚊也，失水而無能為耳。刃而為炙，甚膏，有味，以充數朝口腹。遂出於宋汴—，汴主人張琦家有女子患，入夜，哀痛之聲實不堪忍。問其故，病來已經年歲。白日即安，夜常如此。
　　停一宿，及聞女子聲，遂開鏡照之。痛者曰：「戴冠郎被殺。，其病者床下，有大雄雞，死矣。乃是主人家七八歲老雞也。游江南，將渡廣陵揚子江，忽暗雲覆水，黑風波湧。舟子失容，慮有覆沒。攜鏡上舟，照江中數步，明朗徹底。風雲四斂，波濤遂息。須臾之間，達濟天塹。臍攝山—麴芳嶺。或攀絕頂，或入深洞。逢其群鳥，環人而噪。數熊當路而蹲。以鏡揮之，熊鳥奔駭。是時利涉浙江，遇潮出海，濤聲振吼，數百里而聞。舟人曰：「濤既近，未可渡南。若不回舟，吾輩必葬魚腹。『出鏡照，江波下進，屹如雲立。四面江水，豁開五十餘步。水漸清淺，黿鼉散走，舉帆翩翩，直入南浦。然後起視，濤波洪湧，高數十丈，而至所渡之所也。遂登大台，周覽洞壑。夜行佩之山谷，去身百步，四面光徹，纖微皆見，林間宿鳥，驚而亂飛。還履會稽，逢異人張始鸞，授周髀九章及明堂六甲—之事。與陳永同歸。更遊豫章！」，見道士許藏秘，雲是旌陽七代孫，有咒登刀履火之木。
　　說妖怪之次，更言豐城縣倉督李敬慎家，在三女遭魁病，人莫能識。藏秘療之無效。故人曰趙丹，有才器，任豐城縣尉。因過之。丹命祗承人指停處。請曰：「欲得倉督李敬慎家居止。『丹遽命敬慎為主，禮因問其故，敬曰：「三女同居堂內閣子，每至日晚，即靚妝服袨甲。黃昏後，即歸所居閣子，滅燈燭。聽之，竊與人言笑聲。及其曉眠，非喚不覺。日日漸瘦，不能下食。制之下令妝梳，即欲自縊投井，無奈之何。』謂敬曰，『引示閣子之處。』其閣東有窗。恐其門閉，固而難啟，遂晝日先刻斷窗欞四條，卻以物支柱之如舊。至日暮，敬報曰：「妝梳人閣矣。『至一更，聽之，言笑自然。拔窗欞子持鏡人閣照之。三女叫云：「殺我婿也。』初下見一物，懸鏡至明，有一鼠狼，首尾長一尺三四寸，身無毛齒。有一老鼠亦無毛齒，其肥大可重五斤。又有守宮，大如人手，身披鱗甲，煥爛五色，頭上有兩角，長可半寸，尾長五寸以上，尾頭一寸色白，並於壁孔前死矣。從此病癒。其後尋真至廬山，婆娑數月，或棲息長林，或露宿草莽。虎豹接尾，豺狼連跡。舉鏡視之，莫不竄伏。
　　廬山處士蘇賓，奇識之士也。洞明《易》道，藏往知來。謂曰：「天下神物，必不久居人間。今宇宙喪亂，他鄉未必可止。吾子此鏡尚在，足下衛，幸速歸家鄉也。『然其言，即時北歸。便游河北，夜夢鏡謂曰：「我蒙卿兄厚禮，今當舍人間遠去，欲得一別，卿請早歸長安也。』夢中許之。及曉，獨居思之，恍恍發悸，即時西首秦路。今既見兄，不負諾矣。終恐今靈物亦非兄所有。」數月，還河東。大業十三年七月十五日，匣中悲鳴，其聲纖遠。俄而漸大，若龍咆虎吼，良信乃定。開匣視之，即失鏡矣。 