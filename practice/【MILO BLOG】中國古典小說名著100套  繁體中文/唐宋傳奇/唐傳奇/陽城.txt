
    陽城
    溫庭筠
    陽城，貞元中與三弟隱居陝州夏陽山中。相誓不婚，吸菽飲水，莞簞布衾，熙熙怡怡，同於一室。後遇歲荒，屏跡不與同裡往來，俱於求也。或採桑訪之皮，屑以為粥；講論詩書，未嘗暫輳有蒼頭曰都兒。與主協心，蓋管寧之比也。裡人敬以哀，饋食稍豐，則閉戶不納，散於餓禽。後裡人竊令於中戶致糠核十數杯，乃就地食焉。他日，山東諸侯聞其高義，發使寄五百縑。城固拒卻，使者受命不令返。城乃標於屋隅，未嘗啟緘。無何，有節士鄭俶者，迫於營舉，投人不應，因途經其門，往謁之。俶戚容瘵貌。
    城留食旬時，問俶所之，及其瘠瘁之端。俐具以情告。城曰：「感足下之操，城有諸侯近貺物，無所用，輒助足下人子終身之道。」俶固讓。城曰：「子苟非妄，又何讓焉。」俶對口：「君子既施不次之恩，某願終志後，為奴僕償之。」遂去。俶東洛塋事罷，杖歸城，以副前約。城曰：「子奚如是！苟無他系，同志為學可也，何必雲役己以相依？」俶泣涕曰：「若然者，微軀何幸！」俶於記覽苦不長，月餘，城令諷《毛詩》，雖不輟尋讀，及與之討論，如水投石也。俶大慚。城曰：「子之學，與吾弟相呢不能捨，有以致是耶。今所止阜北，有高顯茅齋，子可自玩習也。」俶甚喜，遽遷之。復經月餘，城訪之，與論《國風》，們雖加功，竟不能往復一辭。城方出，未三二十步，俶縊於梁下。供餼童窺之，驚以告城。城慟哭，若裂支體。乃命都兒將酒奠之，及作文親致祭，自咎不敏：「我雖不殺俶，俶因我而死！」自脫衣，令僕夫負之，都兒行檟楚十五，仍服緦麻，厚瘞之。由是為縉紳之所推重。後居諫議大夫時，極諫裴延齡下合為國相，其言至懇，唐史書之。及出守江華都，日炊米西斛，魚羹一大鬵，自天使及草衣村野之夫，肆其食之。並置瓦甌樿杓，有類中衢樽也。（以上選自《乾□子》）