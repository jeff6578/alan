
    駱賓王
    孟棨
    唐考功員外郎宋之問，以事累貶黜。後放還，至江南，游靈隱寺。夜月極明，長廊行吟，且為詩曰：「鷲嶺郁岧嶢，龍宮寂寥。」第二聯搜奇覃思-，終不如意。有老僧點長命燈，坐大禪床，問曰："少年夜久不寐，而吟諷甚苦，何耶？"之問答曰："弟子業詩，適遇欲題此寺，而興思不屬。"僧曰："試吟上聯。"即吟與之。再三吟諷，因曰："何不云：樓觀滄海日，門對浙江潮。"之問愕然，訝其遒麗，又續終篇曰："桂子月中落，天香雲外飄。捫蘿登塔遠，刳木取泉遙。霜薄花更發，冰輕葉未調。待入天台路，看余度石橋。"僧所贈句，乃為一篇之警策。
    遲明，更訪之，則不復見矣。寺僧有知者曰：「此駱賓王-也。"之問詰之，答曰："當徐敬業-之敗，與賓王俱逃，捕之不獲。將帥慮失大魁，得不測罪，時死者數萬人，因求類二人者，函首以獻。後雖知不死，不敢捕送。"故敬業得為衡山僧，年九十餘，乃卒；賓王亦落髮，遍游名山，至靈隱，以週歲卒。當時雖敗，且以興復唐朝為名，故人多護脫之。
    