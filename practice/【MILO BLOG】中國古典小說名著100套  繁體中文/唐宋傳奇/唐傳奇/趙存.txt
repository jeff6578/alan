
    趙存
    溫庭鈞
    馮翊之東窟谷，有隱士趙存者，元和十四年，壽逾九十，眼精木之藥，體甚輕劍自雲父諱君乘，亦享遐壽，嘗事兗公陸象先。言兗公之量，固非凡可以測度。兗公崇信內典，弟景融竊非曰：「家兄溺此教，何利乎？」象先曰：「若果無冥道津梁，百歲之後，吾固當與汝等。萬一有罪福，吾則分數勝汝。」及為馮翊太守，參軍等多名族子弟，以象先性仁厚，於是與府寮共約戲賭。一人曰：「我能旋笏於廳前，硬努眼眶，衡揖使君-，唱喏-而出，可乎？"眾皆曰："誠如是，共輸酒食一席。"其人便為之，像先視之如不見。又一參軍曰："爾所為全易。吾能於使君廳前，墨塗其面，著碧衫子，作神舞一曲，慢趨而出。"群寮皆曰："不可。誠敢如此，吾輩當斂俸錢五千，為所輸之費。"其第二參軍便為之，像先亦如不見。皆賽所賭，以為戲笑。其第三參軍又曰："爾之所為絕易。吾能於使君廳前，作女人梳妝，學新嫁女拜舅姑四拜，則如之何？"眾曰："如此不可。仁者一怒，必遭叱辱。倘敢為之，吾輩願出俸錢十千，充所輸之費。"其第三參軍遂施粉黛，高髻笄釵，女人衣，疾入，深拜四拜。像先又不以為怪。景融大怒曰："家兄為三輔刺史，今乃成天下笑具！"象先徐語景融曰："是渠參軍兒等笑具，我豈為笑哉？"初，房琯嘗尉馮翊。像先下孔目官黨芬，於廣衢相遇，避馬遲。琯拽芬下，決脊數十下。芬訴之。像先曰："汝何處人？"芬曰："馮翊人。"又問："房琯何處官人？"芬曰："馮翊尉。"象先曰："馮翊尉決馮翊百姓，告我何也？"琯又入見，訴其事，請去官。像先曰："如黨芬所犯，打亦得，不打亦得。"官人打了，去亦得，不去亦得。"後數年，琯為弘農湖城令，移攝閿鄉。值象先自江東徵入，次閿鄉。日中遇琯，留迨至昏黑。琯不敢言。忽謂琯曰："攜衾綢來，可以宵話。"琯從之，竟不交一言。到闕日，薦琯為監察御史。景融又曰："比年房琯在馮翊，兄全不知之。今別四五年，因途次會，不交一詞。到闕，薦為監察御史，何哉？"公曰："汝不自解。房琯為人，百事不欠，只欠不言。今則不言矣，是以為用之。"班行間大伏其量矣。
    