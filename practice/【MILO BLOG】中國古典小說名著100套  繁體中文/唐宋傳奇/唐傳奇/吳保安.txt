　　吳保安
　　牛肅 
　　吳保安，字永固，河北人，任遂州方義尉。其鄉人郭仲翔，即元振從侄也。仲翔有才學，元振將成其名宦。
　　會南蠻作亂，以李蒙為姚州都督，帥師討焉。蒙臨行，辭元振。元振乃見仲翔，謂蒙曰：「弟之孤子，未有名宦，子姑將行，如破賊立功，某在政事，當接引之，仰其康薄俸也。」蒙諾之。仲翔頗有干用，乃以為判官，委之軍事。至蜀。保安寓書於仲翔曰：「幸共鄉里，籍甚鳳猷，雖曠不展拜，而心常稟仰。吾子國相猶子，慕府碩才，果以良能，而受委寄。李將軍秉文兼武。受命專征，親綰大兵，將平小寇。以將軍英勇，兼足下才能，師之克殄，功在旦夕。
　　保安幼而嗜學，長而專經，才乏兼人，官從一尉。僻在劍外，地邇蠻陬，鄉國數千，關河阻隔，況此官已滿，後任難期。以保安之不才，厄選曹之格限更思微祿，豈有望焉。將歸老邱園，轉死溝壑。側聞吾子急人之憂，不遺鄉曲之情，忽垂特達之眷，使保安得執鞭弭，以奉周旋。錄及細微，薄沾功效。承茲凱入，得預末班。是吾子邱山之恩，即保安銘鏤之日。非敢望也，願為圖之。唯照其款誠而寬其造次。專策駑蹇，以望抬攜。」仲翔得書，深感之。即言於乍將軍，召為管記。未至而蠻賊轉逼。李將軍全姚州，與戰破之。乘勝深入蠻，覆而敗之。李身死軍沒，仲翔為虜。蠻夷利漢財物，其沒落者，皆通音耗，令其家贖之，人二十匹。
　　保安既至姚州，適值軍設，遲留未返。而仲翔於蠻中間關致書於保安曰：「永固無恙。頃辱書未報，值大軍已發，深入賊庭，果逢撓敗。李公戰沒，吾為囚俘。假息偷生，天涯地角，顧身世己矣，念鄉國窅然。才謝鍾儀，居然受摯；身非箕子，日見為奴。海畔牧羊，有類於蘇武；宮中射雁，寧期於李陵。吾自陷蠻夷，備嘗艱苦，肌膚毀剔，血淚滿池。生人至艱，吾身盡受。以中華世族，為絕域窮囚。日居月諸-，暑退寒襲，思老親於舊國，望松檟於先塋-，忽忽發狂，膈臆流慟-，不知涕之無從！行路見吾，猶為傷愍。吾與永固，雖未披款，而鄉里先達，風味相親；想睹光儀，不離夢寐。昨蒙枉問，承間便言。李公素知足下才名，則請為管記。大軍去遠，足下來遲。乃足下自後於戎行，非僕遺於鄉曲也。足下門傳餘慶，天祚積善，果事期不入，而聲名並全。向若早事麾下，同參幕府。則絕域之人，與僕何異。吾今在厄，力屈計窮；而蠻俗沒留，許親族往贖。以吾國相之侄，不同眾人，仍苦相邀，求絹千匹。此信通聞，仍索百謙。願足下早附白書，報吾伯父。宜以時到，得贖吾還。使亡魂復歸，死骨更肉。唯望足下耳。今日之事，請不辭勞苦。吾伯父已去廟堂，難可咨啟。即願足下親脫石父，解夷吾之驂；往贖華元，類宋人之事。濟物之道，古人猶難。以足下道義素高，名節特著，故有斯請，而不生疑。若足下不見哀矜，猥同流俗。則僕生為俘囚之豎，死則蠻夷之鬼耳。更何望哉！已矣，吳君，無落吾事！"
　　保安得書，甚傷之。時元振已卒，保安乃為報，許贖仲翔。乃傾其家，得絹二百匹，往，因住高州，十年不歸。經營財物，前後得絹七百匹，數猶未至。保安素貧簍。妻子猶在遂州。貪贖仲翔，遂與家絕。每於人有得，雖尺布升粟，皆漸而積之。後妻子饑寒，不能自立。其妻乃率弱子，駕一驢自往滬南，求保安所在。於途中糧盡，猶專姚州數百。其妻計無所出，因哭於路左，哀感行人。時姚州都督楊安居乘驛赴郡，見保女妻哭，異而訪之。妻曰：「妾夫遂州方義尉吳保安，以友人沒著，丐而往贖。因住姚州，棄妾母子，十年不通音問。妾今貧苦，往尋保安。糧乏路長，是以悲泣。」安居大奇之，謂曰：「吾前至驛，當候夫人，濟其所乏。」既至驛，安居賜保安妻錢數千，給乘令進。
　　安居馳至郡。先求保安，見之。執其手升堂，謂保安曰：「吾常讀古人書，見古人行事，不謂今日親睹於公。何分義情深，妻子意淺，捐棄家室，求贖友朋，而至是乎！合見公妻來，思公道義，乃心勤佇，願見顏色。吾今初到，無物助公，且於庫中假官絹四百匹，濟公此用。待友人到後，吾方徐為填還。」保安喜。取其絹，令蠻中通信者，待往；向二百日，而仲翔至姚州。形狀憔悴，殆非人也。方與保安相識，語相位也。安居曾事郭尚書，則為仲翔洗沐賜衣裝，引與同坐宴樂之。
　　安居重保安行事，甚寵之。於是令仲翔攝治下尉。仲翔久於蠻中，且知其款曲，則使人於蠻洞市女口十人，皆有姿色。既至，因辭安居歸北，且以蠻口贈之。安居不受，曰：「吾非市井之人，豈待報耶！欽吳生分義，故因人成事耳。公有老親在北，且充甘膳之資。」仲翔謝曰：「鄙身得還，公之恩也；微命得全，公之賜也。翔雖瞑目，敢忘大造。但此蠻口，故為公求來。公今見辭，翔以死請。」安居難違，乃見其小女曰：「公既頻繁有言，不敢違公稚意。此女最小，常所鍾愛。今為此女受公一小口耳。」因辭其幾人。而保安亦為安居厚遇，大獲資糧而去。
　　仲翔到家，辭親凡十五年矣。卻至京，以功授蔚州錄事參軍。則迎親到官。兩歲，又以優授代州戶曹參軍。秩滿，內憂，葬畢，因行服墓次，乃曰：「吾賴吳公見贖，故能拜職養親。今親歿服除，可以行吾志矣。」乃行求保安。而保安自方義尉選授眉州彭山丞。仲翔遂至蜀訪之。保安秩滿，不能歸，與其妻皆卒於彼，權窆寺內。仲翔聞之，哭甚哀。因制縗麻，環絰加杖，自蜀郡徒跣，哭不絕聲。至彭山，設祭酹畢，乃出其骨，每節皆墨記之。墨記骨節，書其次第，恐葬斂時有失之也。盛於練囊。又出其妻骨，亦墨記，貯於竹籠，而徒跌親負之，徒行數千里，至魏郡。保安有一子，仲翔愛之如弟。於是盡以家財二十萬厚葬保安，仍刻石頌美。仲翔親廬其惻，行服三年。既而為嵐州長史，又加朝散大夫。攜保安子之官，為娶妻，恩養甚至。仲翔德保安不已，天寶十二年，詣闕，讓朱紱及官於保安之子，以報。時人甚高之。
　　初仲翔之沒也，賜蠻首為奴，其主愛之，飲食與其主等。經歲，仲翔思北，因逃歸，追而得之，轉賣於南洞。洞主嚴惡，得仲翔苦役之，鞭笞甚至。仲翔棄而走，又被逐得，更賣南洞中，其洞號菩薩蠻。仲翔居中，經歲，困厄復走。蠻又追而得之。復賣他洞。洞主得仲翔，怒曰：「奴好走，難禁止邪？」乃取兩板，各長數尺，令仲翔立於板，以釘其足背釘之，釘達於木。每役使常帶二木行。夜則納地檻中，親自鎖閉。仲翔二足，經數年，瘡方愈。木鎖地檻，如此七年。仲翔初不堪其憂。保安之使人往贖也，初得仲翔之首主。展轉為取之。故仲翔得歸焉。 