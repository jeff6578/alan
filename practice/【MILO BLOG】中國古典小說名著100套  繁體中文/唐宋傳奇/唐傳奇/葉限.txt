
    葉限
    段成式
    南人相傳秦、漢前有洞主吳氏，士人呼為吳洞，娶兩妻。一妻卒，有女名葉限，少惠，善陶金，父愛之。末歲，父卒，為後母所苦，常令樵險汲深。
    時嘗得一鱗，二寸餘，赬鬐金目。遂潛養於盆水，日日長，易數器，大不能受，乃投於後池中。女所得余食，輒沉以食之。女至池，魚必露首枕岸，他人至，不復出。
    其母知之，每伺之，魚未嘗見也；因詐女曰：「爾無勞乎，吾為爾新其襦。」乃易其弊衣。後令汲於他泉，計裡數百也。母徐衣其女衣，袖利刃，行向池，呼魚，魚即出首，因斤殺之。魚已長丈餘。膳其肉，味倍常魚。藏其骨幹郁棲娥之下。
    逾日女至，向池，不復見魚矣。乃哭於野，忽有人被發粗衣，自天而降，慰女曰：「爾無哭，爾母殺爾魚矣。骨在糞下，爾歸可取魚骨藏於室。所須第祈之，當隨爾也-。"女用其言，金璣衣食，隨欲而具。
    及洞節，母往，令女守庭果。女伺母行遠，亦往。衣翠紡上衣，躡金履。母所生女認之，謂母曰：「此甚似姊也。」母亦疑之。女覺，遽反，遂遺一隻履，為洞人所得。母歸，但見女抱庭樹眠，亦不之慮。
    其洞鄰海島，島中有國名陀汗，乓強，三數十島，水界數千里。洞人遂貨其履於陀汗國，國主得之，命其左右履之，足小者履減一寸。乃令一國婦人履之，竟無一稱者。其輕如毛，履石無聲。陀汗王意其洞人以非道得之同，遂禁錮而拷掠之。竟不知所從來，乃以是履棄之於道旁。即遍歷人家捕之。若葉有女履者，捕之以告。陀汗王怪之。乃搜其室，得葉限，令履之而信。葉限因衣翠紡衣，躡履而進，色若天人也。始具事於王。載魚骨與葉限俱還國。其母及女即為飛石擊死，洞人哀之，埋在石坑，命曰「懊女塚」。洞人以為媒祀，求女必應。
    陀汗王至國，以葉限為上婦。一年，王貪求祈於魚骨，寶玉無限。逾年不復應，王乃葬魚骨幹海岸，用珠百斛藏之，以金為際。至征卒叛時，將發以贍軍。一夕，為海潮所淪。
    成式舊家人李士元所說，士元本邕州洞中人，多記得南中怪事。
    