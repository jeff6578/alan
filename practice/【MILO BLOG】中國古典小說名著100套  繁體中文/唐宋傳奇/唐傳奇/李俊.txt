
    李俊
    李復言
    岳州刺史李俊，舉進士，連不中第。貞元二年，有故人國子祭酒包佶者，通於主司，援成之-。榜前一日，當以名聞執政，初五更，俊將侯佶，裡門未開，立馬門側。旁有賣糕者，其氣爞爞。有一吏，若外郡之郵檄者，小囊氈帽，坐於其側，頗有欲糕之色。俊為買而食之。客甚喜，啖數片。俄而裡門開，眾竟出。客獨附俊馬曰："原請間。"俊下聽之。曰："某乃冥之吏，送進士名者。君非其徒那？"俊曰："然。"曰："送堂之榜在此，可自尋之。"因出視，俊無名。垂泣曰："苦心筆硯，二十餘年，偕計者亦十年。今復無名，豈終無成乎？"曰："君之成名，在十年之外，祿位甚盛。今欲求之，亦非難，但於本祿耗半，且多屯剝，才獲一郡，如何？"俊曰："所求者名，名得足矣。"客曰："能行少賂於冥吏，即於此取其同姓者易其名，可乎？"俊問："幾何可？"曰："陰錢三萬貫。某感恩而以誠告，其錢非某敢取，將遺牘吏。來日午時送可也。"復授筆，使俊自注，從上有故太子少師李夷簡名，俊欲揩之。客遽曰："不可，此人祿重，未易動也。"又其下有李溫名，客曰："可矣。"乃揩去"溫"字，注"俊"字。客遽卷而行，曰："無違約。"既而俊詣佶。佶未冠，聞俊來，怒出曰："吾與主司分深，一言狀頭可致。公何躁甚，頻見問？吾其輕語者耶？"俊再拜對曰："俊懇於名者，若恩決此一朝，今當呈榜之晨，冒責奉謁。"佶唯唯，色猶不平。
    俊愈憂之，乃變服，伺佶出隨之。經皇城東北隅，逢春官懷其榜，將赴中書。佶揖問曰：「前言遂否？」春官曰：「誠知獲罪，負荊不足以謝。然迫於大權，難副高命。」佶自以交分之深，意謂無阻，聞之怒曰：「季布所以名重天下者，能立然諾。今君移妄於某，蓋以某官閒也！平生交契，今日絕矣！」
    不揖而行。春官遽追之曰：「迫於豪權，留之不得。竊恃深顧，外於形骸，見責如此，寧得罪於權右耳。請同尋榜，揩名填之。」祭酒開榜，見李公夷簡欲揩，春官急曰：「此人宰相處分-，不可去！"指其下李溫曰："可矣。"遂揩去「溫」字，注「勘字。及榜出，俊名果在已前所指處。其日午時，隨眾參謝，不及赴糕客之約。迫暮將歸，道逢糕客，泣示之背曰：「為君所誤，得杖矣！牘吏將舉勘，某更他祈共止之。」某背實有重杖者。俊驚謝之，且曰：「當如何？」客曰：「來日午時，送五萬緡，亦可無迫勘之厄。」俊曰：「諾。」及到時焚之，遂不復見。
    然俊筮仕之後，追勘貶降，不絕於道，才得岳州刺史，未幾而終。
    