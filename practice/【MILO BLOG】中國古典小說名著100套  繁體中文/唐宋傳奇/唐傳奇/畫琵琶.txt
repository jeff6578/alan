
    畫琵琶
    皇甫氏
    有書生欲游吳地，道經江西，因風阻泊船，書生因上山閒步。入林數十步，上有一坡。見僧房院開，中有床，床塌。門外小廊數間，傍有筆硯。書生攻畫，遂把筆，於房門素壁上，畫一琵琶，大小與真不異。畫畢，風靜船發。僧歸見畫處，不知何人。乃告村人曰：「恐是五台山聖琵琶。」當亦戲言，而遂為村人傳說，禮施求福甚效。
    書生便到楊家，入吳經年，乃聞人說江西路僧室，有聖琵琶，靈應非一。書生心疑之。因還江西時，令船人泊船此處，上訪之。僧亦不在，所畫琵琶依舊，前幡花香爐。書生取水洗之荊僧亦未歸。
    書生夜宿於船中，至明日又上。僧夜已歸，覺失琵琶，以告；鄰人大集，相與悲歎。書主故問，具言前驗：「今應有人背著，琵琶所以潛隱。」書生大笑，為說畫之因由，及拭卻之由。僧及村人信之，靈聖亦絕耳。
    