
    上清傳
    柳珵
    貞元壬申歲春三月，相國竇公居光福裡第，月夜閒步於中庭。有常所寵青衣上清者，乃曰：「今欲啟事。郎須到堂前，方敢言之。」竇公亟上堂。上清曰：「庭樹上有人，恐驚郎，請謹避之。」竇公曰：「陸贄久欲傾奪吾權位。今有人在庭樹上，吾禍將至。且此事將奏與不奏皆受禍，必竄死於道路。汝在輩流中，不可多得。吾身死家破，汝定為宮婢。聖君若顧問，善為我辭焉。」上清位曰：「誠如是，死生以之！」竇公下階，大呼曰：「樹上君子，應是陸贄使來。能全老夫性命，敢不厚報！」樹上應聲而下，乃衣縗粗者也。曰：「家有大喪。貧甚，不辦葬禮。伏知相公推心濟物，所以卜夜而來，幸相公無怪。」公曰：「某罄所有，堂封絹！」千匹而已。方擬修私廟次。今且輟贈，可乎？」縗者拜謝。竇公答之，如禮。又曰：「便辭相公。請左右繼所賜絹，擲於牆外。某先於街中俟之。」竇公依其請。命僕，使偵其絕蹤且久，方敢歸寢。
    豎日，執金吾先奏其事，竇公得次，又奏之。德宗厲聲曰：「卿交通節將，蓄養俠刺。位崇台鼎，更欲何求？」竇公頓首曰：「臣起自刀筆小才，官以至貴。皆陛下獎拔，實不由人。今不幸至此，抑乃仇家所為耳。陛下忽震雷霆之怒，臣便合萬死。」中使下殿宣曰：「卿且歸私第，待候進止。」
    越月，貶郴州別駕。會宣武節度劉士寧通好於郴州，廉使條疏上聞。德宗曰：「交通節將。信而有徵。」流竇於州，沒入家資。一簪不著身，竟未達流所，詔自荊上清果隸名掖庭。
    後數年，以善應對，能煎茶，數得在帝左右。德宗謂曰：「宮掖間人數不少。汝了事。從何得至此？」上清對曰：「妾本故宰相竇參家女奴。竇某妻早亡，故妾得陪掃灑。及竇某家破，幸得填宮，既侍龍顏，如在天上。」德宗曰：「竇某罪不止養俠刺，亦甚有贓污。前時納官銀器至多。」上清流涕而言曰：「竇某自御史中丞，歷度支，戶部，鹽鐵三使，至宰相。首尾六年，月入數十萬。前後非時賞賜，當亦不知紀極。乃者郴州所送納官銀物，皆是恩賜。當部錄！」日，妾在郴州，親見州縣希陸贄意旨刮去。所進銀器，上刻作藩鎮官銜姓名，誣為贓物。伏乞陛下驗之。」於是宣索竇某沒官銀器覆視，其刮字處，皆如上清言。
    時貞元十二年。德宗又問蓄養俠刺事。上清曰：「本實無。悉是陸贅陷害，使人為之。」德宗怒陸贄曰：「這獠奴！我脫卻伊綠衫，便與紫衫著。又常喚伊作陸九。我任使竇參，方稱意次，須教我在殺卻他。及至權入伊手，其為軟弱，甚於泥團。」乃下詔雪竇參。時裴延齡探知陸贄恩衰，得恣行媒孽。贄竟受譴不回。：後上清特敕丹書度為女道士，終嫁為金忠義妻。世以陸贄門生名位多顯達者，世不可傳說，故此事絕無人知。
    