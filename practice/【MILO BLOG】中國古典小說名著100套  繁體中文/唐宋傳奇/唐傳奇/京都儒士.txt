
    京都儒士
    皇甫氏
    近者，京都有數生會宴，因說人有勇怯，必由膽氣；膽氣若盛，自無所懼，可謂丈夫。座中有一儒士自媒曰：「若言膽氣，余實有之。」眾人笑曰：「必須試，然可信之。」或曰：「某親故有宅，昔大凶，而今已空鎖。君能獨宿於此宅，一宵不懼者，我等酬君一局。」此人曰：「唯命。」
    明日便往。--實非凶宅，但暫空耳。--遂為置酒果燈燭，送於此宅中。眾曰："公更要何物？"曰："僕有一劍，可以自衛，請無憂也。"眾乃出宅，鎖門卻歸。
    此人實怯懦者。時已向夜，系所乘驢別屋，奴客並不得隨，遂向閣-宿，了不敢睡，唯滅燈抱劍而坐，驚怖不已。至三更，有月上，斜照窗隙，見衣架頭有物如鳥鼓翼，翻翻而動。此人凜然強起，把劍一揮，應手落壁，磕然有聲。後寂無音響。恐懼既甚，亦不敢尋究，但把劍坐。及五更，忽有一物，上階推門；門不開，於狗竇中出頭，氣休休然。此人大怕，把劍前斫，不覺自倒，劍失手拋落。又不敢覓劍，恐此物入來，床下跧伏□，更不敢動。忽然困睡，不覺天明。
    諸奴客已開關，至闔子間，但見狗竇中，血淋漓狼籍。眾大驚呼，儒士方悟，開門尚自戰慄，具說昨宵與物戰爭之狀。眾大駭異。遂於此壁下尋，惟見席帽-，半破在地，即夜所斫之鳥也：乃故帽破弊，為風所吹，如鳥動翼耳。劍在狗竇側。眾又繞堂尋血蹤，乃是所乘驢，已斫口喙，唇齒缺破：乃是向曉因解。頭入狗門，遂遭一劍。眾大笑絕倒，扶持而歸。士人驚悸，旬日方愈。
    