
    李回
    王定保
    大和初，李回任京兆府參軍，主試，不送魏暮，暮深銜之。會昌中，回為刑部侍郎，暮為御史中丞，嘗與次對官三數人，候對於閣門。暮曰：「某頃歲府解，蒙明公下達，何事今日同集於此？」回應聲曰：「經-，如今也不送！"暮為之色變，益懷憤恚。後回謫刺建州，暮大拜，回有啟狀，暮悉不納。既而回怒一衙官，決杖勒停。建州衙官能庇謠役，求隸籍者，所費不下數十萬、其人不恚於杖，止恨停廢耳。因亡命至京師，投時相訴冤。諸相皆不問。會亭午憩於槐陰，顏色憔悴，旁人察其有故，私潔之。其人具述本志，於是海之曰："建陽相公素與中書相公有隙，子盍詣之。"言訖，見魏導騎自中書而下。
    其人常懷文狀，即如所海，望塵而拜。導騎呵問，對曰：「建州百姓訴冤。」魏聞之，倒持麈尾，敲鞍子令止。及覽狀，所論事二十餘件，第一件取同姓子女入宅。於是為魏極力鍛成大獄。對李已量移鄧州刺史，行次九江，遇御史鞫獄，卻回建陽，竟坐貶撫州司馬，終於貶所。
    